[[Patas bntasan:Flag of San Marino.svg|thumb|Flag of San Marino-Kwoci Sngmarinwo（聖馬利諾國旗）|alt=Flag of San Marino|324x324px]]

= San Marino（聖馬利諾） =
[[Patas bntasan:Coat of arms of San Marino.svg|thumb|File:Coat of arms of San Marino.svg-Kwohwey.(國徽)]]
Gaga kska Owcow ka [[San marino]], 43 46 N, 12 25 E ka gaga na nniqan.
Kana ka knlbangan na o 61 sq km（hangan na o Tg229）
(knlbanga dxgal o 61 sq km, knlbangan qsiya o 0 sq km). 
Kana ka sejiqun o niqan 33,285 hiyi. 
Gaga [[San Marino (city)]] ka pusu alang paru, jiyax 3 idas 9 ka jiyax skrayan klwaan. 
Manu ka dxgal San marino ga wada sugan 16.70%  ka dxgal qpahan, 0% ka dxgal bbuyu, rahuq dxgal do niqan 83.30% na.

Bukung klwaan ta sayang o kiya ka Marino Riccardi, pnaah hngkawas2016 idas 10 jiyax 1pnrajing kmlawa klwaan.
[[Patas bntasan:San Marino in Europe.svg|thumb|File:San Marino in Europe.svg-Ida nkiya nniqan lnglingay.（自然地理位置）]]
cinkhulan sa knita’ sa brbiru’

= Sngmarinwo （聖馬利諾） =
Sngmarinwo Kunghekwo 〔1〕 ( kari Itaari：Repubblica di San Marino）, 〔2〕〔3〕 thnganan Sngmarinwo（'''<sup>i</sup>'''/sæn məˈriːnoʊ/；kari：[san maˈriːno]）,ida thnganan “kngsngayan Sngmarinwo Kunghekwo” （kari Itari：Serenissima Repubblica di San Marino）, gaga daya hraan hidaw Itari pantaw na ddgiyaq Yapingningsan, gisu saw lbuan ruwan Itari klwaan. Lnbagan dxgal Sngmarinwo ga niqan 61.2（23.6）, sjiqan o 33,344 hiyi. Pusu alang klwaan o gaga Sngmarinwos, paru balay alang o gaga Twocyana na Serawaray. Kska Owcow rishwey o ida Sngmarinwo ka ciway balay seejiq klwaan.      

Hangan klwaan Sngmarinwo ga pnaah Sngmarinwo(Sngmarinwos), kingal pnaah Raputaw(gaga Kerwoaysiya sayng) tnucing sruway Rwomatikwo cminti. Kungyuen hngkawas 257, smnalu kingal murux secyun Syowtawyueyn dgiyaq Titanwo ka Sngmarinwo. Kiya ni thnganan saw msbiyaw balay cucyueyn klwaan ni bsiyaq balay ris na riseync kunghekwo ka Sngmarinwo.            

''Sngmarinwo'' o ida “Sngmarinwo seynfa” ka kmlawa, patas ''Seynfa'' nii o maapatas 16 sci, bnatas kari Rating, kana oniqan 6 patas, ska hiya o mdhug quri cngc ctu klwaan nii. ''Sngmarinwo'' o ida snhiyi bi saw niqan ririh na ni msbiyaw bi ka patas uxay uri o ''Seynfa'' nii.                 

Pusu balay stmaan ngalan hbangan klwaan ''Sngmarinwo'' o kika cinjungey, kungey, fuwuey ni ryuyowey. Mangal biyax bnarig seejiq ruwan klwaan ''Sngmarinwo,'' kana ka nngalan o ''Sngmarinwo'' uri ka sblayiq bi mangal egu knglangan, ida mtna knrana dha Owcow. ''Sngmarinwo'' o hniyan dha balay mdhug ka cingci ni llbu balay ungac qpahun mniq Owcow uri, klwaan nii ga ungac saking ban i ungac smngari ka pnsramal hbangan. 〔2〕  ida wana ''Sngmarinwo'' ka mabal egu ka rulu dh aka sjiqan klwaan. Manu ka waycya niya o ida smnegul Itari ka ''Sngmarinwo,'' msupu pprngan ni mtna lnglungan dha kana ka empteumal seejiq.                       

== Ris(歷史) ==

=== Pusu sbatas：Ris Sngmarinwo ===
{| class="wikitable"
|+
![[Patas bntasan:Marino als steinhauer.png|縮圖|File:Marino als steinhauer.png]]
!Sassing Sngmarinwo(Sngmarinwos). Hiya o mririh empphiyug ni unhwa Sngmarinwo kunghekwo .
!聖瑪利諾（聖馬利諾斯）畫像。他是聖馬利諾共和國的創立者和文化象徵。
|}
Sngmarinwo(Sngmarinwos).ni bi dangi niya bsiyaq Yowriaw ga , ini eniq Raputaw na Kerwoaysiya sayang da, emptucing btunux mmowsa Riminu. Siida o bukuy na pnegarang kari Utux Baraw do, naqih utux na psruan Taykeriseyn na ni wada qdowriq kiyig na dgiyaq Titanwosan ksun. Mniq hiya siida ka ''Sngmarinwo'' o smalu ni phiyug kingan ciway na prhulan, nii o kika pneyahan ''Sngmarinwo Kunghekwo'' ni ''Sngmarinwos'' ksun. Sayang mnsuwil thnganun dha “Tita kunghekwo” ksun na. 〔7〕sayang do ''Sngmarinwo Kunghekwo'' ga ida dah psaan jiyax3 idas9 hngkawas 301 ka pnh y ugan klwaan nii.      
{| class="wikitable"
|+
![[Patas bntasan:San Marino constitution 1600.jpg|縮圖|File:San Marino constitution 1600.jpg]]
!Hngkawas ''Sngmarinwo Seynfa.''
!1600年《聖馬利諾憲法》 
|}
Hngkawas 1631 siida, Rwoma Cyawting ga smhiyi niqan ka Sngmarinwo Kunghekwo ksun.

Hngkawas 1797 siida, miyah mrmux ka empsaping Naporun do, ida mskluuy hari empmurux ka Sngmarinwo Kunghekwu. Kiya ka kiya ni yasa smparu ni msdngian na mqpah Sngmarinwo Kunghekwo Ccngkwan na Antungriaw.awnwofuri ga Sngmarinwo qulung malax kniisug da.Yasa miyah mtumal ka Antungriaw, kiya ni matas patas ni bqanan na mqpah tnpusu ni empruway kesyuey Cyaspar.Mungje cngfu Fakwo kesyuey ni yisu kwanri. Mphdug hyaan uxay wana pkmurux Sngmarinwo Kunghekwu, ida tduwa mgay mneysa na ana inu na dxgal. Bnatas nan ii ga ida ini srwai Antungriaw, yasa miisug saw pkmiying 〔8〕〔9〕 kari pnluban quri klwaan hici.

Sci 19 siida, bukuy knlulug msupu ka Itari do, kiya ni Sngmarinwo ga maa hbaraw bi ka kmsupu ni saan dha tiling. Iyux tmdahu dhiya, manu ka Cusepey.Cyaripoti o smruwa bneysa na Sngmarinwo Kunghekwo, ini na psai qpruhan truma Itari da.        

Sngmarinwo Kunghekwo ga ida na bnqanan hangan Jungyu kungmin ka Cungtung Amirika Yaporaha.Rinqen.Smniyuk ka Rinqen, Sngmarinwo Kunghekwo pnkla saw “phiyug babaw pusu kunghe na cngfu, ida tduwa saw nii kmlawa a, kika psbsiyaq msbalay ka klwaan”. 〔10〕〔11〕           

Mspais Tg1 knglangan siida, jiyax 23 idas 5 hngkawas 1915 Itari ga tmraki Awsyungtikwo, Sngmarinwo pusa kari saw mtska ku ka yaku msa. Manu ka Itari ga ini qqaras saw mtsk ka Sngmarinwo, quri saw mtska ka Sngmarinwo o yabi pshiyug kingal bgurah na elug ungac qnawal mpprngaw ka ceyntey Awsyungtikwo. Kiya ni cngfu Itari ga tmlamay mniq Sngmarinwo, muriq phiyug kingal qrpuhan Seynping, ana ini qbahang dnudul Sngmarinwo ni tduwa pstuq kana ka ungac qnawai tungsyeyn. Siida o ida niqan dha ka qpruhan maxal mniyah nanaq teumal mpsaping Itari, pteumal spais Itari. Tg1 qpruhan o ida emppais seejiq, tgdha qpruhan o wada teumal Hungsc mlmiqu sapah spuhan. Yasa ida niqan ka sapah spuhan, manu ka Awsyungtikwo ga pkla saw mswayay dha ka Awsyungtikwo.                   

Hngkawas 1923 bitaq hngkawas 1943 siida, Awsyungtikwo kunghekwo.                   
{| class="wikitable"
|+
![[Patas bntasan:A soldier's grave in Monte Titano (September 1944).jpg|縮圖|File:A soldier's grave in Monte Titano (September 1944).jpg]]
!Ppais ka ''Sngmarinwo'' siida, gaga Titanwosan ka empsaping Ingkwo( pnsingan idas 9 hngkawas 1944)
!聖馬利諾戰役期間，英軍在蒂塔諾山。（攝於1944年9月）
|}
Mspais Tg2 knglangan siida, ida mtska n aka Sngmarinwo kunghekwo. Kiya ka kiya o jiyax 17 idas 9 hngkawas 1940 siida kingal uxay dungus mnuda pneiyah 《Nyowyuey spaw》, wada tmraki Ingkwo ka Sngmarinwo msa. 〔13〕Bukuy do tbiyax miying cngfu Ingkwo ka Sngmarinw, o rmngaw saw ini ku traki sunan msa.   

Wada mphing Itari ktru jiyax ka Peynitwo.Mosworini do, manu ka knlwaan Fasistang Sngmarinwo o wada snegul kghak ungac uri da, Sacwey Tekwo o mrmux kmblux ruwan klwaan mnsdangi sexual daya Itari, kmsiyuk dha gaga kmblux hunac Itari. Bgurah na cngfu Sngmarinwo o pgkla saw mtska ku yaku mniq gaga kmblux Tekwo ni pspisan Itari na knrudu hiya.       

Jiyax 1 idas 4 hngkawas 1944 siida, manu ka dGasiscuyi ga nii miyah prajing kmlawa Sngmarinwo duri, ida pgkla sawmtska ku ka yaku na. ana nanaq saw kiya o manu ka Sngmarinwo o ida yahan stmaq catang Qungcyun Ingkwo Hwangcya na. kari dha o psaping Ingkwo ga snhiyi saw wada ngalan mnniq Itari na Tekwo ka Sngmarinwo da, kiya ni gisu hmaqun qyqaya uqun ni qyqaya spais ka Tecyun ksun. Manu ka cngfu Sngmarinwo o pgkla saw saw dxgal klwaan dha ungac ana kingal ka snalu cyuns pkpais, ida ungac ana kingal mppais ka klwaan ka wada srwaan mtmay klwaan msa. Wada qmangaw ayus pkhtur Kete siida ka Mungcyun do, manu ka Sngmarinwo o smruwa hbaraw dhuq hari kbuhug na knduriq sjiqan. Idas 9 hngkawas 1944 do wada tnais kbluxan ini baka kska pnspais Sngmarinwo siida ka Sngmarinwo.                

Sngmarinwo ga wada mangal tgkingal mnuda mincu smgaaw ni mnhiyug cngfu Kungcancuti knglangan hangan, klwaan nii ga pnspuan Kungcatang Sngmarinwo ni Sehweytang Sngmarinwo ccngtang Reynmung ka msupu muda qqpahun klwaan Sngmarinwo. Reynmung nii ga qnpah hngkawas 1945 bitaq 1957 siida. Sngmarinwo o mniq kska knglangan o ida hiya ka ciway balay Kunghekwo ksun, ana nanaq saw ini srwani mnhiyug hngkawas 1968 na Nowru ka kari nii o, yasa uxay wana 21 km<sup>2</sup> dxgal dha, gaga na klwaan gsilung o ida dhuq 431000km<sup>2</sup> knlabang niya , kiya ni balay bi knlabang dxgal na o ida wada hmrinas Sngmarinwo egu balay.   〔18〕                       

Hngkawas 1988 do maa kingal Owcow rishwey ka Sngmarinwo; Hngkawas 1992 do maa hweyyueyn Reynhekwo uri da. Ana nanaq uxay klwaan Owmung, uxay nOwyueyncyu uri o, ida mangal ka djiyun dha Fating hwopi wah.                         

== Tiri(地理) ==

=== Pusu sbatas：Tiri ''Sngmarinwo.'' ===
{| class="wikitable"
|+
![[Patas bntasan:San Marino CIA map-zh.gif|縮圖|File:San Marino CIA map-zh.gif]]
!Titu Sngmar2inwo
!聖馬利諾地圖
|-
|[[Patas bntasan:Fortress of Guaita 2013-09-19.jpg|縮圖|File:Fortress of Guaita 2013-09-19.jpg]]
|Bbuyu Kwayita na Dgiyaq Titanwo 

|蒂塔諾山的瓜伊塔森林
|}
Sngmarinwo Kunghekwo ga ida klwaan kska klwaan Itari, gaga mniq ayus Aymiriya-Rowmaseytacyu ni Maqaytacyu, yabi 10 km<sup>2</sup> hari ka dnhyaqan dha ka ayus gsilung Yateriyahay na Rimini. Kana kadxgal klwaan o msttu saw Cyowring, ungac ka breenux dxgal, nddgiyaq Yapingning.   

Bowqax bi dxgal ''Sngmarinwo Kunghekwo'' o gaga bungbung dgiyaq Titanwo, knbaraw ''na haypa'' o 749 m.    

Ruwan klwaan ''Sngmarinwo Kunghekwo'' ga ungac ana ciway qsiya.    

''Sngmarinwo'' o tg3 ciway na klwaan Owcow, paru cikuh ka hiya dha ka ''Fantikang'' ni ''Morwoke''; Kiya ni ida hiya ka tg5 ciway bi klwaan knglangan uri. 〔19〕      

== Karac(氣候) ==
Karac ''Sngmarinwo Kunghekwo'' ga yasa pnluban karac Talu ''Ticunghay cihow'', kika muxul ka rbagan, mltu ka misan, ida mnksa bi ruwan karac Itari ka karac.   
{| class="wikitable"
| colspan="14" |'''Snpgan karac ''Sngmarinwo (''聖馬利諾氣候平均數據)''' 
|-
|'''Idas(月份)'''
|'''1 idas'''
|'''2 idas'''
|'''3idas'''
|'''4 idas'''
|'''5 idas'''
|'''6idas''' 
|'''7 idas'''
|'''8idas''' 
|'''9idas''' 
|'''10idas''' 
|'''11 idas'''
|'''12 idas'''
|'''Hnkwasan(全年)'''
|-
|'''Baraw kntalux(平均高溫​℃（℉）)'''
|7

(45)
|9

(48)
|14

(57)
|17

(63)
|23

(73)
|28

(82)
|30

(86)
|30

(86)
|25

(77)
|20

(68)
|13

(55)
|8

(46)
|18.7

(65.5)
|-
|'''Kntalux kdjiyax(每日平均氣溫​℃（℉）)'''
|4

(39)
|5.5

(41.9)
|10

(50)
|13

(55)
|18.5

(65.3)
|23

(73)
|25

(77)
|25

(77)
|20.5

(68.9)
|16

(61)
|10

(50)
|5.5

(41.9)
|14.67

(58.33)
|-
|'''lbu   kntalux(平均低溫​℃（℉）)'''
|1

(34)
|2

(36)
|6

(43)
|9

(48)
|14

(57)
|18

(64)
|20

(68)
|20

(68)
|16

(61)
|12

(54)
|7

(45)
|3

(37)
|10.7

(51.3)
|-
|'''Knllihqsiya(平均降水量​㎜（英⁠寸）)'''
|34.0

(1.339)
|37.6

(1.48)
|34.2

(1.346)
|51.5

(2.028)
|41.6

(1.638)
|36.0

(1.417)
|34.5

(1.358)
|49.2

(1.937)
|85.6

(3.37)
|69.8

(2.748)
|59.2

(2.331)
|75.4

(2.969)
|608.6

(23.961)
|-
| colspan="14" |Pnyahan:  Karac knglangan.(來源：世界氣象在線)
|}

== Cngc(政治) ==

=== Pusu sbatas:cngc sngmarinwo. ===
Qtai; waycyaw sngmarinwo, Seynfa sngmarinwo, pnhqilan sngmarinwo , hucaw sngmarinwo, dnuuy gaya sngmarinwo ni msgaaw phiyug sngmarinwo.
{| class="wikitable"
|+
![[Patas bntasan:San Marino wieza ratusza.jpg|縮圖|File:Parliament San Marino.jpg]]
!Kunghekung, gaga nniqan Cungyang cngfu Sngmarinwo Kunghekwo
!共和國宮，聖馬利諾共和國中央政府所在地
|-
![[Patas bntasan:Captains Regent Tomassoni, Rossi, Mancini and Selva.jpg|縮圖|File:Captains Regent Tomassoni, Rossi, Mancini and Selva.jpg]]
!Brah qmnpah seejiq: Miarke.Twomaswoni, Yarisanterwo.Rwosi, Yarisantworwo.Mancini, ni Arpeytwo.searwa(paah igi bitaq narac)
!四位前執政官：米爾科·托馬索尼、亞歷山德羅·羅西、亞歷山德羅·曼奇尼和阿爾貝托·塞爾瓦（從左至右）
|}
Sngmarinwo Kunghekwo gaga mduuy kingal paga yihwey tayyi mincu kunghec cngti: peuda qpahun o kika qbsuran klwaan, pusu tunux cngfu uri; Mduuy egu klgan na twotangcyueyn. '''Singcngc''' o ida cngfu ka pqpah; Rifacyueyn o ida msupu muda ka cngfu ni tayihwey; Sfacyueyn o murux mniq singcng ni nganguc phiyug qrpuhan.    

Prajing balay ''Sngmarinwo'' ga ida pnspuan qbsuran tnsapah ka Arunke ksun ni muda kmlawa. Sci 13 do manu ka biyax tungc ga wada bqanan tayihwey da. hngkawas 1234 do tayihwey o mgay dha hangan peuda tg1 qmpah qpahun ''cngfu''. Bitaq hngkawas 2017 do saw nii mgay hangan o ida gisu jiyun na.       

Qpruhan Rifa Sngmarinwo Kunghekwo ga kika tayihwey, ida qnpruhan 60 hiyi yiyueyno ka yueyc yihwey. Dyiyueyn nii ga kndadax 9 tasinhcngcyu, mk5 hngkawas ida muda mgaaw txal taypyaw piri. Snsugan singcyu nii ga ida mtna saw snsugan smdal na cyawcyu Sngmarinwo.        

Dhuq 18 ka hngkwasan do ida tduwa Towpyaw ka Kungmin Sngmarinwo. Rahuq na Rifacyueyn o ida tduwa psruwa Yuswan ni mgaaw pqpah qpahun cngfu, kwowu hweyyi(qpruhan 10 hiyi mduuy 113 singcngcyueyn weyyueyn), 12 hiyi rishwey(qmpah tayihwey siida mqpah sfacyueynri cikwan), pslingan weyhwey ni cngfu kunghwey(Government Unions). Ida tduwa psruwa pshdug matas patas dha eseisil klwaan ka tayihwey. Truma klwan tayihwey ga niqan 5 ka pslingan weyyuynhwey, kngkingal weyyueynhwey o niqan 15 hiyi yiyueyn,muda snca, mgay prngagun ni pprngaw gisu btasan nii na bgurah gaya.             

Mk6 idas o dida psgaaw dha bgurah na pqpah uda cngfu kika qbsuran klwaan ka tayihwey ksun. Dha pqpah uda cngfu nii ga ida pnaah ini ktna na Tangpay, kiya ni cyueynri ga mgtna ni mtqita endaan. Sqpah dha jiyax o6 idas. Jiyax 1 idas 4 ni jiyax 1 idas 10 o kika jiyax ssgaaw dha pqpah uda cngfu, nasi saw wad aka jiyax nii, ini gaaw bgurah na pqpah uda cngfu do, manu ka Kungmin ga niqan biyax dha saw 3 jiyax nii spuda susung ka pqpah uda cngfu. Nasi saw wada ngalan ka bneysa dha do, brah na pdau sfa tyawca da.                  

Sngmarinwo Kunghekwo ga mduuy dha secngkwan na dha tunux cngc ctu, saw ka kurwoma stay na Rwoma pqpah uda cngfu; Knteetu mgaaw pqpah o ida pneiyah Rwoma Kunghekwo siida ka gaya nii. Tayihwey ga mtna saw Rwoma yueynrawyueyn; manu ka pqpah uda cngfu o mtna saw Rwoma pqpah uda cngfu. Saw nii na ctu ga ida mnseejiq hiya nanaq, bukuy wada hhurah ka knlawa Rwoma do, pnhiyug nanaq na kingal pusu bi cngfu, pqlahang nanaq dhya, kiya ka uxay yahun kmlawa eseisil klwaan.                      

Ida egu tangc mincu Kunghekwo ka Sngmarinwo Kunghekwo ksun. Yasa gaya mgaaw hngkawas 2008 ga ptutuy ciway tangpay mtmay rhngun tayihwey, kiya ni bukuy do tayihwey ga 2 paru Cngtang reynmung ka pqlahang: Trak narac o “snSngmarinwo seyyi”reynmung, ida Sngmarinwo Teynskyo mincutang ka mdudul; Trak igi o “kayke ni cyow”reynmung, ida “Sehweycuyice ni mincujnstang” ka mdudul. Sehweycuyice ni mincujnstang ga ida snpuan Sngmarinwo Sehhweytang ni mincujnstang. Hngkawas 2008 muda mgaaw ka Sngmarinwo, “snSngmarinwo seyyi” mangal 35 tleengan, manu ka “kayke ni cyow”o mangal 25 tleengan kiya.                             

Jiyax 1 idas 10 hngkawas 2007 siida, Miarke.Twomaswoni ga wada mangal pqpah uda cngfu. Hiya ga kika tg1 klwaan dha pqpah uda cngfu na mqraqil seejiq.〔21〕                                

Sngmarinwo ga niqan egu bi qbsuran dqrijil klwaan. Bitaq idas 10 hgkawas 2014, ida niqan 10 qrijil ka mnangal hangan qbsuran klwaan; kska na hiya o niqan 3 ka mn2 qmnpah qbsuran klwaan.                                 

== Sneayus singcng(行政區劃) ==
{| class="wikitable"
|+
![[Patas bntasan:San Marino.png|縮圖|File:San Marino.png]]
!'''Sneayus singcng ''Sngmarinwo'''''
!聖馬利諾行政區劃。
|}
Sngmarinwo Kunghekwo ga niqan 9 kasneayus pusu cngcyueyn cyu, dticyu nii ga tnealang hiya o thnganan dha“paw”ksun. 

=== Pusu alang klwaan ka ''Sngmarinwo.'' ===

=== Rahuq na hiya o ida niqan 8 na ka paw ksun. ===
· Asiweywa(阿夸維瓦)

· Poarkemacyawrey(博爾戈馬焦雷)  

· Ciyeysanwowa(基耶薩諾瓦)

· Feyawruntinwo(菲奧倫蒂諾)

· Mungtecyaartinwo(蒙特賈爾迪諾)

· Serawaray (塞拉瓦萊)

· Twomaniyanwo(多馬尼亞諾)

· Faaytanwo(法埃塔諾)

Paru bi nniqan Sngmarinwo o kika Twocyana, ida uxay murux ka paw nii, ida nSerawaray ka hiya. 

Mtna dha Itari ka gaya kndusan dha, kngkingal ''paw'' ga niqan kingal ''pawc'' mniq hiya, thnganan dha “pusu ''cng''”  

== Nniqan prhulan(教區) ==

=== Sngmarinwo Kunghekwo ga, ruwam klwaan o niqan 43 nniqan prhulan. 〔23〕 ===
{| class="wikitable"
|· Qapeyarrwoney卡貝爾洛內

·（Cà Chiavello）Qaciyaweyrwo-卡基亞韋洛

·（Cà GianninoQacianninwo -卡基安尼諾

·（Cà Melone）Qameyrwoney-卡梅洛內

·Qarani（Cà Ragni）-卡拉尼

·Qarike（Cà Rigo）-卡里戈

·Qayrunke-凱倫戈

·Qaratinwo- 卡拉迪諾（Caladino ) 

·Qaricyari - 卡利加里（Calligaria )   

·Qaneypa-  卡內帕    

·Qapanney-卡潘內（Capanne）
|·Qasworay-卡索萊   

·Kwoeng（Castellaro）Qasterarwo-卡斯特拉羅

·Separa-塞巴拉

·Cinqaywey（Cinque Vie)-欽凱維  

·Qungfeyney-孔菲內  

·Qeriyaninwo-科里亞尼諾   

·Qrwocyaray-克羅恰萊   

·Twocyana-多加納   

·Faarcyanwo-法爾恰諾   

·Feyawrina-菲奧里納   

·Cyarawotwo（Galavotto）-加拉沃托   
|·Kwaarticyawrwo-瓜爾迪喬洛

·Rasera（La Serra）-拉塞拉

·Raysiniyanwo（Lesignano）-萊西尼亞  

·Morarini（Molarini）-莫拉里尼

·（Montalbo)-蒙塔爾博   

·Mungtepuritwo-蒙特普利托

·Murata-穆拉塔   

·Piyanaci （Pianacci）-皮亞納奇   

·Piantiwey（Piandivello)-皮安迪韋         

·Pocyawqasarinwo-波焦卡薩利諾

·Pocyawcieysanwowa-波焦基耶薩諾瓦     
|·（PonteMellini）Pngtaymeyrini-蓬泰梅利尼

·Rwoweyreyta -羅韋雷塔

·Sngcyawanniswotworaypngney -聖賈萬尼索托萊彭內   

·Sngmustiawra-聖穆斯蒂奧拉   

·（Spaccio Giannoni）-斯帕喬詹諾尼   

·Tayryaw（Teglio）-泰廖

·Tworacya-托拉恰   

·Waarterakeney-瓦爾德拉戈內   

·Waarcuraqa-瓦爾朱拉卡   

·Untwoswo-文托索      
|}

== Biyax cyuns(軍事力量) ==

=== Pusu sbatas:cyuns Sngmarinwo. ===
Ida ciway bi mniq knglangan ka biyax cyuns Sngmarinwo Kunghekwo, Kwofang niya o ida qpruhan psaping Itari qmlawa. Ini ktna na nsugan ida ini ktna ka uuda dha. Kska niya o niqan muda saw gygaya, qmita ayus klwaan, qmlahan sapah paru cngfu ni dmayaw keysacu quri saw paru sings anceyn. Sqpah keysacu Sngmarinwo ga ida uxay ka biyax cyuns.    

==== Nuping cyuntwan(弩兵軍團) ====
Ida mnpusu bi biyax cyuns Sngmarinwo Kunghekwo ka Nuping cyuntwan, kiya ka kiya ni sayang do wana kingal qnpruhan mniyah nanaq 80 hiyi yicangtwey da. paah hngkawas 1925 siida Nuping cyuntwan ka pqtaan smlug nuceyn smiyan paru. Lukus cyuntwan nii ga ida pneiyah cungsci. Ana nanaq saw sayang o Nuping cyuntwan nii ga ida nFating cyunstanwey.   

==== Tasil weytwey(岩石衛隊) ====
{| class="wikitable"
|+
![[Patas bntasan:Guardia di Rocca al Palazzo Pubblico San Marino.jpg|縮圖|File:Guardia di Rocca al Palazzo Pubblico San Marino.jpg]]
!Tasil ''weytwey''
!岩石衛隊
|}
Ida kingal brah bi putwey Sngmarinwo Kunghekwo ka Tasil weytwey ksun, pusu sqpah dha o kika smkaway ayus klwaan, musa syuns ni qmlahang ayus klwaan; Rahuq sqpah dha o kika weytwey da. Pusu sqpah dha o kika qmlahang gaga niqan Kunghekung ruwan Sngmarinwos cngfu Sngmarinwo. Uda dha nii ga kika klaun bi seejiq kana, ppriyux shiyug dha gaya o ida niqan nanaq gaya dha.    

Rahuq na sqpah cyuns nii, qtaan ka faring hngkawas 1987 o, kana ka tweyyueyn Tasil weytwey ga ida singcing Sngmarinwo Kunghekwo, dmayaw keysacu Sngmarinwo tyawca paru qnquan muda seejiq. Lukus Tasil weytwey ga ida mbanah ni msama seci kinga nanaq qtaan.        

==== Weytwey tayihwey(大議會衛隊) ====
Weytwey yihwey ga pnhiyug hngkawas 1740, ida mniyah nanaq ka qrpuhan riyi nii. Weytwey tayihwey ga thnganan “Weytwey yihwey “ uxay uri o “weytwey kweycu” tnpusu seejiq hiyi uri. Yasa teura qtaan rakaw mkarac, embhgay ni mcing o, ida klaan bi ana ima ka biyax cyuns Sngmarinwo, ida mneegu qtaan mingsin peyn Sngmarinwo Kunghekwo uri. Weytwey yihwey. Pusu balay qpahun Weytwey yihwey o ida qmlahang pqpah uda cngfu, mssli pprngaw siida qmlahang miyah teumal tayihwey. Kiya ni pqrasan smiyan klwaan uxay uri o smiyan cungcyaw siida, miyah qmlahang cngfu kwanyueyn na riyi pawpyaw.       

==== ''Cyuncwang minpingreyn(''軍裝民兵連) ====
Sbiyaw han o, mniq klwaan Sngmarinwo ga kingal ruwan sapah o nasi niqan 2, uxay uri o hmrinas 2 hiyi ka snaw ga, asi ka niqan mdka hiyi ka mniq cyuncwang minpingreyn. Ida pusu bi cantowri Sngmarinwo biyax cyuns ka putwey nii, kiya ka kiya ni pusu dha qpahun o ida riyising. Hbaraw na seejiq Sngmarinwo ga bsraan dha balay ka musa cyuncwang minpingreyn, sayang o mnniq Sngmarinwo dhuq 6 hngkwasan kungmin o ida tduwa sncing kana.     

Lukus cyuncwang minpingreyn o ida mskarac qtaan, kbunuh kingal niqan niqan mkarac ni embhgay na bunuh Kepi. Manu ka lukus balay cyuncwang minpingreyn o ida niqan embhgay na pkdhug（cross-strap）, mkarac ni embhgay na habuk, embhgay ka skrayan hirang ni embhgay kiji usux.         

==== Cyunyueytwey(軍樂隊) ====
Cyunyueytwey ga balay bi o rucyun nSngmarinwo, ida yicang yueytwey Sngmarinwo Kunghekwo. Yueytwey nii ga qnpruhan 50 hiyi empruway yiyuey, lukus dha o saw hari lukus Rucyun. Msbalay na uda klwaan o ida cyun yueytwey ka mlubu yiyuey.

==== '''Seynping('''憲兵) ====

== Pnyahan pnatas(參考資料) ==
[[Snakun:Truku]]
* [http://www.cia.gov/ CIA]
* [http://www.mofa.gov.tw/default.html 外交部]
* [https://en.wikipedia.org/wiki/List_of_current_heads_of_state_and_government List of current heads of state and government]
*https://zh.wikipedia.org/wiki/圣马力<nowiki/>（參考自中文維基百科）
