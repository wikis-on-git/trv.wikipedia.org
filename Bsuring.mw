= Bsuring（秀林部落） =
Nsgan Bsuring o gaga Nsgan Skangki, kmpraan kana dxgal o 1,623.87 km², (dxgal dgiyaq o 1,489.3  km², dxgal pmblxan o 88.31 km²). kmhbragan hiyi o 14,830, sapah o 4,504, seejiq tnpusu 13,244 hiyi, knhbragan hiyi o 89%(Truku). Truku ka hbaraw balay alang hini.

== Pusu nniqan alang(部落特色) ==
Niqan seasug tru snslian alang ka alang Bsuring nii, saw Minc, Bsuring ni Minsyang.   

== Nniqan alang(所在位置) ==
Nyusan Skanki nsgan Bsuring alang Bsuring.

== Gasuc nniqan(範圍) ==
Ssiyaw hraan hidaw gsilung Taypingyang, skrayan dha o kika elug rulu rqngul ni alang Sincgn, alang Sungan, hunac o sdalih hari alang Dawkas, daya o lutuc hari alang Kulu kida.     

== Lnglingay tiri(地理環境) ==
Dxgal sttu, saw hari 20~40 knjisan ka babaw dgiyaq nii. 

== Pkkla patas ppanun(交通資訊) ==
Mgrig rulu:

Bukuy dtuwa mnuda Sincng saw Tay9 syeyn  do pqiri Hwa 8 syeyn kika mtmay alang Bsuring.

Ppanan basu:

Tduwa ppanun quri saw Bsuring, Sincgn, Cungte basu skanki,  dhuq nniqan sngayan basu Bsuring do kika balay bi dhuq. 

== Sjiqan klgan nealang(部落所屬族群) ==
Truku.

== Djiyun kari(使用語言) ==
Kari truku ni Tlu.

== Snhiyun cungcyaw(宗教信仰) ==
Pnrhulan Joro ni Teyeyncucyaw.

== Pnaah alang(部落由來) ==
Pnhiyuq alang bsuring nii o niqan tru alang, saw Minc,Bsuring, Minsyang.  

Tnhjil hini kana ka nseejiq alang Bsuring, djiyun bi 芒草 skama ka dhiya, kiya ni ini biyaw mhru, ni ini biyaw keeman bi qmita, kika tmhangan dha Bsuring. Kika balay bi hangan hini uri da.  Bukuy Kwanfu do, priyux hangan Slin, sugun dha  tna isil seejiq ka hangan do, kika priyux hangan Bsuring dungan.     

Seuxal bi alang Minc o pusu bi seejiq Kuruse kana tnhjil hini, seuxal o mniq daya bi gqiyan hidaw Yani hiya han. Hngkawas 13, mnhtu snluan ka elug alang Bsuring do, kika lutuc thjil hini kana ka seejiq Sitakanseni Kuluse, yasa keegu hari ka seejiq Kulu, kika tmhangan dha alang Kulu. Bukuy priyux Mincsecyu. 

Hnici lntulan laqi seejiq Tawkas kana ka alang Mincyang, Mniq gqiyan hidaw daya breenux dgiyaq.

== Pgkla patas rmigaw(旅遊觀光資訊) ==
Kmlawa Bsuring klwaan sapah-Pkkla ana manu saan rmigaw.

<nowiki>http://163.29.42.7/un03culture/un0304.aspx</nowiki>

==Nyusan qpahan==
Nsgan Bsuring o niqan 9 alang ni maxal 18.
18 o, Knlibu（克尼布部落）, Gukut（吾谷子部落）, Tkijig（得吉利部落）, Bsngan（玻士岸部落）, Pratan（布拉旦部落）, Kdusan（格督尚部落）, Kulu（固祿部落）, Tpuqu（陶樸閣部落）, Dowras（道拉斯部落）, Bsuring（秀林部落）, Kulu（水源部落）, Dowmung（都門部落）, Ibuh（依柏合部落）, Tmunan（文蘭部落）, Myawan（米亞丸部落）, Branaw（重光部落）, Qowgan（克奧灣部落）, Qnragan（卡那岸部落）.

== Pusu pnyahan patas(參考資料) ==
* [http://www.ris.gov.tw/346 內政部戶政司全球資訊網]
* [http://www.apc.gov.tw/portal/docList.html?CID=812FFAB0BCD92D1A 原住民族委員會全球資訊網統計資料]
