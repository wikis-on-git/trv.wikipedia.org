= Mudu(橘子) =
Cbeyo cbeyo, niqan kari rudan mesa “niqan daha ka hido menaq karac. Kiya ka mddengu riyung kana ka dheran uka bale pphumaun anu saadux riyung ka dheran mesa.” Mphuwa ta di mesa kana ka seediq si. Niqan ka kingal riso mesa：“Yaku, saun mu cmebu ka kingal hido ” mesa. Kika madis budi ma paanun na bukuy ka laqi na mesa, bsiyaq bale ka skadi nniqan na hido duri mesa. Moda phuma mudu kleelu duri ka tama na, ye ppuqun na elu peni. Betaq wada bhege kana ka snunux na riso kiya, wada paru ka laqi mnapa na bukuy mesa. laqi kiya ka wada cmebu hido, kika malu kana ka karac di ma, malu kana ka pnhmaan naka seediq mesa. Meyah alang ciida laqi kiya se, wada rudan ma bhege kana ka snunux na duri di mesa.

[[Snakun:Truku]]
