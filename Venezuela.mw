[[Patas bntasan:Flag of Venezuela (state).svg|thumb|Flag of Venezuela-Kwoci Wenejuela(委內瑞拉國旗)|alt=Flag of Venezuela|392x392像素]]

= Venezuela（委內瑞拉） =
Gaga kska Kska- Hunac Meycow ka [[Venezuela]], 8 00 N, 66 00 W ka gaga na nniqan.
Kana ka knlbangan na o 912,050 sq km（hangan na o Tg33）
(knlbanga dxgal o 882,050 sq km, knlbangan qsiya o 30,000 sq km). 
Kana ka sejiqun o niqan 30,912,302 hiyi. 
Gaga [[Caracas]] ka pusu alang paru, jiyax 5 idas 7 ka jiyax skrayan klwaan. 
Manu ka dxgal Venezuela ga wada sugan 24.50%  ka dxgal qpahan, 52.10% ka dxgal bbuyu, rahuq dxgal do niqan 23.40% na.
[[Patas bntasan:Coat of arms of Nueva Esparta State.svg|縮圖|File:Coat of arms of Venezuela.svg-Kwo-hwey(國徽)]]
Bukung klwaan ta sayang o kiya ka Nicolás Maduro, pnaah hngkawas2013 idas 4 jiyax 19pnrajing kmlawa klwaan.
[[Patas bntasan:Venezuela Orthographic Map.svg|縮圖|Wenejuela-Ida nniqan lnglingay.(自然地理位置)]]
cinkhulan sa knita’ sa brbiru’

= Wenejuela(委內瑞拉) =
'''Wenejuela Poriwa Kohkwo (Kari Spain:''' República Bolivariana de Venezuela), splawa dha Wenejuela, kiya ka qnlhangan wa mniq Tuhunac Meyco tudaya na mtilux nniqun qnlhangan, kiya u wa tumal Tuhunac Meyco Qnlhangan Ryeynmong na qnlhangan uri. Sotu dha ka Karakas. Tuiwil u mslutuc dxral Kolombia, tunarac u msdalih Guyana, tuhunac ka mtayus Barzil. Mkngahu ucilung seyng u kiya ka knkan tudaya ucilung Caribbean mi tunarac daya Tasiyang tawyu, knbrawan niya u ya bay 2,800 km. Wenejuela u mndungus mi knou bay knluwanan mnudus niya, kiya ka tuiwil u dhuq tudu dwiyaq Antis, tuhunac u dhuq dxral rbuq Yamasyun, tunarac u dhuq yayung Awrinoko snkaku co ucong na nniqan dxral.  

== Hangan(名稱) ==
Hangan qnlhangan Wenejuela ka ‘Venezuela’ u balay bay pnyahan hangan dha pa snpeyyah kari Italy dungus niya u ‘Tiping Venice’, pusu niya ka snpeyyah Italy tansyeyncya Amiriko Weysbusi cida u mniq Langu Marakaypo qmita Sediq Tnpusu Meyco u mniq babaw qsiya sapah pawas ka alang dha. Alaw mkray ddiyun dha ka tuhunac Meyco, alaw iyux ptumal sediq msobay miyah pkrana hini, kiya ka mniq Oco dmudul hangan ‘Tiping Venice’ niyi, hiti balay daw wada so rmirih alang hiya ka hangan hiyi da. Quri so hangan Wenejuela na bukuy ‘Poriwa’ u, kiya ka kngkawas 1999 qnlhangan Wenejuela snburah keyngpo cida u nmalan dha kiya da, muda lmngelung dukuricu ingsyo Simong Poriwa.   

== Ri-s(歷史) ==

=== Pusu tyawmu: Rikisi Wenejuela. ===
Mniq cbiyaw han, Wenejuela ka nniqan alang sediq India Alawak joku mi Caribbean joku. Kngkawas 1498, Kolumbus u wada sndiyal Wenejuela. Kngkawas 1522 cida, Spain u mniq Tuhunac Meyco na tu1 dxral qnlhangan dha Sinkaticu u kiya ka mniq nniqan dxral Wenejuela saya phiyu da. Kngkawas 1717 phiyu Sinjuynatahu qlhangan bukung cida, Wenejuela u wada bnkuwan mntrahuc na 1 sng. 
{| class="wikitable"
|+
![[Patas bntasan:SanCristobal.jpg|縮圖|File:SanCristobal.jpg]]
!Malu qtan kman Sngkristowar
!聖克里斯托瓦爾夜景
|}
Kngkawas 1810 idas 4 diyax 19 na kcka mn1 cngpyeyn, Wenejuela pa wada ptalax dndulan Spani, kiya mi mniq kngkawas 1811 idas 7 diyax 5 mndungus bay pkla kari dukuricu, binaw mccbu dukuricu ini so niyi mnqdu niya na; mniq bnsiyaq mkpiya kngkawas mccbu daw, qnlhangan Wenejuela pa hiti balay daw spuda Tuhunac Meyco niqan bay hnhangan niya dukuricu ingsyong Simong Poriwa ka mbiyax bay dmudul, mniq kngkawas 1821 cida balay bay dhuq mangal snrwanan Spain mndungus bay dukuricu. Dhuq kngkawas 1830 mnhdu, Wenejuela tuhuy Kolombia, Panama mi Ecuador na msdalih qnlhangan u mntna to bay mnBeyhing Kolumbia Konghkwo kana. Babaw niya Wenejuela u mniq kngkawas 1830 cida dukuricu phiyu qnlhangan, wada mkrhak ka Beyhing Kolumbia uri da.
{| class="wikitable"
|+
|-
|[[Patas bntasan:Jose Antonio Páez restored.jpg|縮圖|File:Jose Antonio Páez restored.jpg]]
|Pkla kari dukuricu Wenejuela na cyunsu cyangjn ka Pays. 
|宣布委內瑞拉獨立的軍事強人派斯
|-
|[[Patas bntasan:Flag of Venezuela (1830-1836).svg|縮圖|File:Flag of Venezuela (1830-1836).svg]]
|'''Splawa qnlhangan Wenejuela.'''
|'''委內瑞拉國的國旗'''
|}
Kngkawas 1830, mrdang ka Poriwa daw, Hosay Antongniaw Pays ka dmuwi biyax dmudul heytay mi pkla kari mplatac Beyhing Kolumbia dukuricu phiyu qnlhangan. Kngkawas 1831 cida Pays ka psdhuwan phiyu soto Wenejuela, muda cyangjn seyji, snpeyyah kcka nanaq ka qmriqu knciyuk hiya, kiya ka ini niya dhqi muda qmlahang ka pnluban Wenejuela quri pnluban quri qnlhangan icil mi keyjay uri, bukuy daw wada spoxun cngpyeyn. Peytro Kwar Ayskantong ka wada phyuwan rinji soto, kiya mi wada psdhu phiyu Wenejuela Konghkwo.     
{| class="wikitable"
|+
![[Patas bntasan:Flag of Venezuela (1836–1859).svg|縮圖|File:Flag of Venezuela (1836–1859).svg]]
!Splawa qnlhangan Wenejuela Konghkwo. 
!  委內瑞拉共和國的旗幟
|}
Ana so wada phyuwan ka Wenejuela Konghkwo, binaw balay bay u ida ka uka tunux seyji, biyax qnlhangan u wisu diyun mpqlahang niya, mrrudu ka keyjay u krinah wada pqnaqah qnlhangan, mniq 2 kngkawas daw wada spuda Curian Kascu Kangtreyras ka dmudu cngpeyn mi wada mtuting mlixan soto, Kangtoreyras ka muda pssli seyhu, spuda knbaraw bipix qmlahang, Pawsotang ka rmading dmudul cngpyeyn, tbrinah mangal biyax qmlahang Dungan. Hiti balay daw mniq kngkawas 1859 pspuruq 5 kngkawas qnbsyaqan mccbu. Mccbu niyi u hiti balay u dndulan heytay Hwarkong ka wada mbiyax, wada spoxan ka konghkwo, Hwarkong ka muda pkla kari phiyu Wenejuela Hecongkwo, kiya mi snburah sndhu burah keyngpo, dmuwi pnwaya ryeynpang.      
{| class="wikitable"
|+
|-
|[[Patas bntasan:Combate de Maiquetia, el 2 de septiembre de 1859.jpg|縮圖|File:Combate de Maiquetia, el 2 de septiembre de 1859.jpg]]
|5 kngkawas mccbu nanaq kcka qnlhangan dha nanaq ka Wenejuela. 
|委內瑞拉五年內戰
|-
|[[Patas bntasan:Flag of Venezuela (1863–1905).svg|縮圖|File:Flag of Venezuela (1863–1905).svg]]
|Splawa Wenejuela Hecongkwo ka niyi.  
|委內瑞拉合眾國的國旗
|}
Mniq 19 th mi 20 th tubrah cida, qnbsiyaq bay ini pndungus ka seyji dha, mtdiyal seyji mi qringan mubung tucay seyji qmlahang. Kngkawas 1952 cida kwohwangbu bucyo ka Simnnes u spuda heytay muda psdhu hiya nanaq mangal rinji soto, spoxan dha ka Wenejuela Hecongkwo, phiyubiyax qnlhangan saya. Kngkawas 1958, mincu undo ka hiti balay pkiyux malix biyax hmtur heytay muda pddayak ddaun seyhu. Kndadax hiya cida, spuda seyngkyo muda rmirih biyax qmlahang cida heytay ka mincu seyhu.  
{| class="wikitable"
|+
|-
|[[Patas bntasan:Girl selling for Palm Sunday.jpg|縮圖|File:Girl selling for Palm Sunday.jpg]]
|Qqiya ddiyun Teynskyo ka mniq klelu.
|街頭的天主教物品
|-
|[[Patas bntasan:Bvl.png|縮圖|File:Bvl.png]]
|Mari 4 asu mccbu smnalu Spain Wayikayburoci huweycyeyn.
|購得4艘西班牙製瓦伊凱布洛級護衛艦
|-
|[[Patas bntasan:Metroteques.JPG|縮圖|File:Metroteques.JPG]]
|Cyeyyun sotu.
|首都捷運
|}
Kngkawas 1998 cida wada mn1 mangal soto Wenejuela ka Uko Cawis. So kawas pnhyuwan soto ka hiya daw wada muda psbrahun smlu ka keyngpo, ida bay 5 kngkawas ka diyax iyax qpahun soto u wada prbangan 6 kngkawas da, malu lmutuc mntxal. Bukuy daw phiyu burah kokomin gikay, kwohuy u ida bay 2 ying pa wada pryuxun pnwaya 1 ying, spuda so niyi muda hmtur quri so dndulan hatay pay na smudal kwohuy. Kngkawas 2000 cida Uko Cawis u spuda babaw snbrahan keyngpo seyngkyo soto u ya bay 60% ka hyo mi tumn2 phyuwan soto Wenejuela.
{| class="wikitable"
|+
![[Patas bntasan:Planta Termoeléctrica en Maracaibo cuted version.jpg|縮圖|File:Planta Termoeléctrica en Maracaibo cuted version.jpg]]
!Gasoring kongyey.
!石油工業
|}
 Kngkawas 2006 idas 3 diyax 7, Wenejuela kokomun gikay wada muda knpriyux splawa qnlhangan mi mako qnlhangan, 7 ka pngerah splawa pa wada dha malan 1 mi knpriyux 8 ka pngerah, kiya mi mako qnlhangan tmalang dapa dmay mquri narac u brahan dha mquri iwil, Idas 12 diyax 3, muda knbeyhing seyngkyo soto cida ka Wenejuela, Uko Cawis u 63% ka hyo niya mi wada lmutuc mangal soto Dungan, kiya ka tumn3 mangal soto Wenejuela. 

Kngkawas 2009 idas 2 diyax 15, spuda kongmin seyngkyo wada muda snburah smmalu keyngpo (67% ka mneytaq hyo ryu; smruwa hyo ka 54%, ini sruwa ka 46%), wada lixan ka pnwaya hhtur minsweyn bukung lmutuc mangal qpahun, srwanan dha kndadax kngkawas 2012 prading malu lmutuc qpahun soto ka Uko Cawis. 

Kngkawas 2012 idas 10 diyax 7, muda knbeyhing seyngkyo Dungan ka Wenejuela, wada mangal 54.42% hyo mi mndungus lmutuc ngalan soto Dungan ka Uko Cawis, kiya ka tumn4 mangal soto Wenejuela ka hiya, binaw babaw 5 idas daw, alaw mnarux gang ka Cawis mi wada mrdang da, mnhdu 14 kngkawas qnlhangan niya.  

Kngkawas 2013 idas 3 diyax 5, huku soto Nikuras Maturo ka phyuwan rinji soto. Kngkawas  2013 idas 3 diyax 8, Nikuras Maturo ka mndungus bay pkla kari phyuwan rmirih soto. Idas 4 diyax 14, Nikuras Maturo u 50.66% ka nangal niya hyo ryu mi mniq knbeyhing soto seyngkyo mangal soto, phyuwan soto Wenejuela.   

Kngkawas 2014 idas 2 hantay pay ka dmudul knciyuk, smatang dha plixun soto ka Maturo, seyhu u pusa kari mipix hantay pay, wada knhbrawan ka mhuqil mi mluqah, ana dhuq saya u ini qhdu ka pnstrngan dha mtdiyal niyi nina.   

Kngkawas 2019 idas 1, qnlhangan hatay pay ka Wenejuela Knkana Qnlhangan Rmirih Taykay pa wada pkla kari gicyo Huan Kwaito ka phyuwan rmirih soto, kiya ka snrdingan ttlayan jeyji dungan.   

== Ceng-c(政治) ==
Wenejuela u muru pnwaya ryeynpang soto cu, soto ka weynso qnlhangan mi pusu tunux seyhu, phiyu huku soto mpdayaw niya. Wenejuela Knkana Qnlhangan Rmirih Taykay u kiya ka kwohuy pa, spuda 165 hiyi pnpuwan pnwaya 1 ying cu na cikwan phiyu waya, knbeyhing bay sngtang kwohuy saya u Mincu Dantay Mtqiri Handay Kaygi, kiya ka tang mangal biyax qmlahang qnlhangan Wenejuela Pskingal Qmlahang Syakay Cuyi Tang pusu na balay hantay tangpay. Soto Wenejuela saya ka Nikuras Maturo. 

== Cyun-su(軍事) ==

=== Pusu tyawmu: Cyunsu Wenejuela. ===
Heytay Wenejuela saya u ya bay 12 knbkiyan, muda yiwuyi hmrinas 2 kngkawas pnwaya heytay cu. Quri so brah balay cyunsu Wenejuela u mquri Amirika mari F-16 skoki mccbu uri, binaw saya u tuhuy Russia pkmalu, smquri Amirika u so kmciyuk ka hniwan dha, kiya u ini pstuq pnluban dha cyusu mawyi quri qnlhangan Oco.  

== Ti-ri(地理) ==
{| class="wikitable"
|+
![[Patas bntasan:SaltoAngel1.jpg|縮圖|File:SaltoAngel1.jpg]]
|}

== Pnyahan pnatas(參考資料) ==
[[Snakun:Truku]]
* [http://www.cia.gov/ CIA]
* [http://www.mofa.gov.tw/default.html 外交部]
* [https://en.wikipedia.org/wiki/List_of_current_heads_of_state_and_government List of current heads of state and government]
