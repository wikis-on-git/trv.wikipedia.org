[[Patas bntasan:Santos Calderon Juam M.jpg|thumb|Santos Calderon Juam M (胡安·曼努埃爾·桑托斯)|alt=Santos Calderon Juam M.jpg]]

= Juan Manuel Santos (胡安·曼努埃爾·桑托斯) =
Mntucing hngkawas 1951 idas 8 jiyax 10 ka Juan Manuel Santos ga, empklaw ka hiya.

Bukung klwaan [[Columbia]] ta sayang o kiya ka Juan Manuel Santos, pnaah hngkawas 2010 idas 8 jiyax 7 pnrajing kmlawa klwaan.


'''Juan Manuel Santos Calderón''' (kngkawas 1951 idas 8 diyax 10－), Colombia Seyji Jnwu, keyjay sweycya, brah Soto Colombia (kngkawas 2010 idas 8 diyax 7－kngkawas 2018 idas 8 diyax 7, kngkawas 2016 cida mnangal snadu Nobel Mpsblayaq.

== Kndusan生平 ==
Kngkawas 1951 idas 8 diyax 10, '''Juan Manuel Santos Calderón''' pa mniq soto Colombia alang mkbrnux Bogotá mntuting, mnmuyas Pyasan Tubaraw Sri Bogotá mi Colegio San Carlos Sweyweyn. Bukuy daw '''Juan Manuel Santos Calderón''' u alaw musa pcaping Colombia Heytay Tucilung kiya mi wada thdil muyas dhuq Pyasan Heytay Tucilung Sweyweyn Cartagena, kngkawas 1969 daw wada mnhdu muyas.



'''Juan Manuel Santos Calderón''' pa mnhdu muyas daw musa America Pyasan Tubeyhing Kansas, kngkawas 1973 cida wada mangal Qmlahang Keyjay Sweys Sweywey, bukuy daw musa London muyas Pyasan London Sweyweyn Seyji Keyjay, kngkawas 1975 cida wada mangal Pkrana Keyjayswey Swos Sweywey. Kiya Dungan u tbrinah America, '''Juan Manuel Santos Calderón''' u mniq Pyasan Tubeyhing Harvard John F. Kennedy Seyhu Sweyweyn muyas Kongkong Kwanri Swos, kngkawas 1981 cida mnhdu muyas.        

Mnhdu muyas daw, '''Juan Manuel Santos Calderón''' pa mniq 1981 cida muda Fulbright Keykaku musa Pyasan Tubeyhing Tufts ngalan homung sweyce, kngkawas 1988 daw wada mPyasan Tubeyhing Harvard Nieman na Sweyce.

== Kndusan niya Seyji政治生涯 ==
Kngkawas 1991, '''Juan Manuel Santos Calderón''' pa ngalan Colombia Mquri Nganguc Mawyibu Bucyo. Kngkawas 2000, ngalan Caycng Mi Kongkong Sintaybu Bucyo.

Kngkawas 2005 cida, '''Juan Manuel Santos Calderón''' u phiyu Colombia Minjoku Dankeycu Syakay Tang, kiya mi dhuq mangal dnkuhan Soto Alvaro Uribe Vélez, Minjoku Dankeycu Syakay Tang pa wada mCcng Tang, kiya mi tuhuy Pawso Tang msupu Mkcka Mquri Narac Ccng Ryeynmong. Kngkawas 2006 dhuq kngkawas 2009 cida, '''Juan Manuel Santos Calderón''' u ngalan Kwohwangbu Bucyo.

== Soto總統 ==
Kngkawas 2010 cida, alaw Tubaraw Balay Hoying u ptbrinah snburah keyngpo, ngalan Soto cida ka Uribe u uka brahan spuda snburah keyngpo muda mntxal lmutuc qpahun Soto, so kiya daw '''Juan Manuel Santos Calderón''' u ngalan Ccng Tang Minjoku Dankeycu Syakay Tang na hosweynjn tumal Colombia Soto seyngkyo, kiya u wada mndungus bay mbiyax mangal Soto. Brah Soto Uribe pa alaw ini qqaras '''Juan Manuel Santos Calderón''' ka mquri Tukcka Pay, kiya mi hantay '''Juan Manuel Santos Calderón tuhuy Ucwang Butay mi Yocituy''' FARC muda psdhu kari, kiya u psli nanaq Tunarac Cngtang Mincu Congsin.


Kngkawas 2014 idas 6 cida, '''Juan Manuel Santos Calderón''' pa mniq Soto seyngkyotumn2 meytaq hyo cida u mndungus bay mbiyax mangal lmutuc Soto, wada niya ini baka ka Tunarac Pay Cngtang Mincu  Congsin Tang na hosweynjn.


Kngkawas 2016 idas 6 diyax 23, hantay seyhu pnsliyan ucwang Colombia Keming Ucwang Riryang-Jnmincyun tuhuy Soto Colombia Juan Manuel Santos mniq Havana pbatas Patas Pnsdhuwan Mhdu Mccbu, ana so kasi ka spuda kongto muda smruwa, binaw ndanan dha niyi pa wada mnhdu mk50 knkawas na kcka qnlhangan mccbu. Idas 8 diyax 24 cida, seyhu Colombia u tuhuy Colombia Keming Ucwang Riryang mniq sotu Cuba alang mkbrnux Havana mnhdu nhdan bay knkana Pnsdhuwan Psblayaq, patas pnsdhuwan pa kiya ka knkana mnhdu mccbu, knpriyux ka alang pnwalang, ptkimax pbari iyu doku, wada pltadal na Yocituyweyn u malu tumal seyji, phiyu kwotusing Shwa ciko uri, Kongmin meytaq hyo u pniqan idas 10 diyax 2. Binaw kongto cida u hantay ka 50.22% hyo, wada so snklwiyan ini pdayi, ini balay pntna mnuda mintyaw cida ka so niyi. Ana so kiya u, mntna kngkawas idas 10 diyax 7, '''Juan Manuel Santos Calderón''' u ida wada mangal snadu Nobel Mpsblayaq. Bukuy daw mnangal niya pila u wada niya subway Kcka Mccbu Colombia mqraqil niya.                                              

== Malix Soto daw卸任後 ==
Kngkawas 2021 idas 6 diyax 11, '''Juan Manuel Santos Calderón''' mniq Qnlhangan Balay Bay Yingkay kaygi cida, dmurun mniq kngkawas 2002 dhuq kngkawas 2008 iyax cida ('''Juan Manuel Santos Calderón''' u mniq bukuy iyax ngalan Kwohwangbu Bucyo) alaw heytay “Smipaq Malu Mi Mqbling Mdungus” kiya u wada phqilan ka hmrinas mkpiya knmaxal bukuy sediq, so psrwanun tnsapah dha ka qnnaqah ndanan niyi.

== Tnsapah家庭 ==
'''Juan Manuel Santos Calderón''' pa tntuting 1 niqan bay hnhangan tnsapah mi llutucdha. '''Juan Manuel Santos Calderón''' na tnswayi tama rudan niya ka Eduardo Santos u mnmniq kngkawas 1938 dhuq kngkawas 1942 ngalan Soto Colombia, kiya mi mnhiya ka “El Tiempo” pusu balay singbung qnlhangan dha. '''Juan Manuel Santos Calderón''' pa tama niya Enrique Santos Castillo u nngalan singbung kiya pyeynci hmrinas 50 knkawas. Mnswayi niya '''Juan Manuel Santos Calderón''' ka Enrique Santos Calderón u ngalan syoning singbung kiya mk10 knkawas da, dhuq singbung kiya u mniq kngkawas 2007 cida sbari Spain na Planeta Kojyo. Kiya u '''Juan Manuel Santos Calderón''' na laqi tnswayi niya ka Francisco Santos Calderón u mniq Uribe Seyhu cida ngalan Huku Soto (kngkawas 2002-2010).

== Pnyahan pnatas (參考資料) ==
* [https://en.wikipedia.org/wiki/List_of_current_heads_of_state_and_government List of current heads of state and government]

[[Snakun:Truku]]
