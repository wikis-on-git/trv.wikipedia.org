= Uruy(桑寄生) =
Uruy ge, tndheran meeniq dheran meebun truma. Qhuni lleebu msderux, egu hnreyan ccida, lqeling ma puto ka cida na peni. Mbhege madis mgqalux tikuh ka qhuni na rabu. Bukuy na waso ge, so ba snugrangan madis tikuh mbqbulic rako peni. Saadux mgbalung, ma ini kdayang qtaan, mntena so ka pncyukan balung mtumun ka hnyegan na, ma so qumi mcciyuk, ma niqal so mgdoriq eyux qnddoriq qtaan ka hnyegan na duri. 
　　Misan ka mphepah, tqgilaq mbhege betaq mgceyas, tnpupu ka kndkilan na. Dehuk mkkawas da mgbalung ttaan ka hei na kiya. Mhada ba de mgmudu soba kmraki qtaan ka knttanah na denu kii di.
　　Mpmepang madis tikuh ssibus puqun ka hei na nii. Kuxul ba pskanun lqlaqi, so ka eekan hlama pskanun peni. Pseengal lqlaqi spggeluq kkui, kana so ka mpskiya, ma ga mkkesa, mkkaro duri, ngngalan lqlaqi. Msdurik nanaq ka dheya duri mppqapah tunux ma snuunux, hei daha ma lklukus daha duri. Kiya ka wada pnqapah di ge, irih so wada ini baka da! Kela naq so nii pslhayan psriko hei tthiqan na ka lqlaqi peni.) 

　　桑寄生見於低海拔地區。是攀緣性灌木，直立而多分枝，枝條卻短，幼株銀褐色。葉背色灰如生銹，狀如卵形，厚革質而無光澤，倒卵至倒披針形，或橢圓至狹橢圓形。
　　冬天花色銀白至淡黃色簇生，隔年春夏果子卵形，成熟成誘人的橘紅色。
　　果子酸澀含甜，為含在口中嚼如現代泡泡糖，嚼後於活動中黏住欲飛行、爬行或攀爬中的小昆蟲。又於追逐中相互黏貼；誰若黏到頭或頭髮，或身體，被年到誰就是就輸。是孩童訓練身體敏捷的有趣童玩。
�

[[Snakun:Truku]]
