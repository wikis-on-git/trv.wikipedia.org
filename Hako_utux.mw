== Hako utux(彩虹橋） ==
Rudan ta ita [[seediq]] cbeyo, sseru daha riyung laqi klaali ka kari nii  “mhuqil ka 
seediq ciida di ge, asi ka moda trima baga qsiya berih hako utux.” mesa. 

Kiya nii asi ka qulung moda mangal tunux pais ka rseno ma, asi ka mkela riyung tminun miri ka 
mqedil.
Moda trima baga ciida, asi ka sdara hiqur baga na, so nii, so ka ini angal tunux 
pais ka rseno ma, ini kela tminun miri ka mqedil, uxe mooda hako utux duri, sqada daha yayung ma, wada asi uqi karang ka heya.  

Kiya nii, eyux so moda hako utux, 
rseno ge asi ka musa mangal tunux pais, mqedil ge asi ka mkela ba tminun miri.
Rmengo ka rudan ta duri, iya mhemuc tmiyu hako utux, netun ta mhemuc tmiyu 
de, maha mbiki ka tiyu su baga denu mesa.

[[Snakun:Tgdaya]]
