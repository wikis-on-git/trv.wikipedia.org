= Risah(梅子) =
[[Patas bntasan:Plum flower 1.JPG|thumb|File:Plum flower 1.JPG-Phpah risah(梅花）]]
Ye ba knxalan hari 1980 ciida, ririh ricah nii ka ngngalan pila dseediq alang, ado wada mkere bnrigan na ka ricah ciida. So kiya de, netun ta lnglungun ka mkndalax ta mkela dmoi pila nii ka ita Seediq we, muyu ta Plmukan mhuma pnhgalang niqan ngngalan pila ka ita Seediq, so kiya ka ricah nii duri.  

　　Ini gao dheran pphmaan ka ricah nii, ini huwa de uxe qahur ba bbale, ini psai hiriyo ma ini cwaqi iyu, wano tmatak nanaq. Ani si paru bubu na de, anaq ini sryuni tmatak duri denu, ririh so uka ba snglaan na seediq mnhuma ricah. 
 
　　Yaani wada 10 hari knkawas malu bnrigan ricah nii ciida. So klaun wada mkere brigan texal ka ricah nii cbeyo hari han peni, ma ka tena paru bubu ricah daha ka duma seediq alang, dheya si wada mangal pila paru ka malu bnrigan ricah nii ciida. Meniq ka duma seediq mnbarah mhuma de, wada ini riyung skela malu bnrigan ricah nii ka dheya di.  

[[Snakun:Truku]]

