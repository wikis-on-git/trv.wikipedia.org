[[Patas bntasan:Flag of Vietnam.svg|thumb|Flag of Vietnam|alt=Flag of Vietnam]]
Vietnam（越南）

Gaga kska Yacow ka [[Vietnam]], 16 10 N, 107 50 E ka gaga na nniqan.
Kana ka knlbangan na o 331,210 sq km（hangan na o Tg66）
(knlbanga dxgal o 310,070 sq km, knlbangan qsiya o 21,140 sq km). 
Kana ka sejiqun o niqan 95,261,021 hiyi. 
Gaga [[Hanoi]] ka pusu alang paru, jiyax 2 idas 9 ka jiyax skrayan klwaan. 
Manu ka dxgal Vietnam ga wada sugan 34.80%  ka dxgal qpahan, 45% ka dxgal bbuyu, rahuq dxgal do niqan 20.20% na.

Bukung klwaan ta sayang o kiya ka Trần Đại Quang, pnaah hngkawas2016 idas 4 jiyax 2pnrajing kmlawa klwaan.

cinkhulan sa knita’ sa brbiru’

== '''Vietnam（'''越南） ==
Vietnam Syakay Cuyi Konghkwo ( Kari Vietnam: Cộng hòa xã hội chủ nghĩa Việt Nam／Kongho Syakay Cuyi Vietnam), splawa dha Vietnam (Kari Vietnam: Việt Nam／Vietnam), kiya ka wa mniq Tunarac hunac Asia na Tukcka Hunac Pantaw putting ngungu syakay cuyi qnlhangan, tudaya u msdalih Cyokoku, tuiwil u lmutuc Cambodia mi Laos, niqan hmrinas 9,600 knbkiyan knhbrawan hiyi sediq, tu15 bnkuwan qnlangan. Vietnam na sotu ka Honey su, knbeyhing bay alang mkbrnux ka Hucumin su. Cucngtang Vietnam Kyosangto ka kcka qnlhangan murux bay srwanan dha cngtang. Vietnam ka Tunarac Asia Bungka Cweyn uri, kiya mi tumal Tunarac Hunac Asia Qnlhangan Syeyhuy, Pnsliyan Qnlangan Mawyi, Pnsliyan Asia Co Taypingyang Keyjay Msupu Qmpah mi Pnsliyan Skari Franse Cweyn Kwoci na cngweyn, 11 Qnlhangan Hiti uri.          

== Rikisi（歷史） ==
Pusu tyawmu: Rikisi Vistnam. 

Spuda pnngalan kari pnsltudan Vistnam, rikisi Vietnam u malu snpeyyah saya mhraw dhuq Anyangwang cida. (Mntna bay Cyokoku Congweyn Cinwangcaw cida).   Kongweyn brah 3 th, Cyokoku Cincaw ka wada knrmux mangal dxral nniqan tuhunac mi tudaya. Mniq kongweyn brah 1 th dhuq 10 th iyax cida, Vietnam u qlhangan Cyokoku cbiyaw knkingal biyax msdurux qnlhangan dha. Dhuq kngkawas 968m Tingburing pskngalan niya ka kcka qnlhangan bi wada psli biyax mi psdhu phiyu qnlhangan, mniq Ricaw phyuwan daw wada smruwa pusu biyax dha ka Songcaw. Kcka ndanan mlatac Cyokoku na rikisi u, wada mCyokoku na Cawkang qnlhangan uxay daw Hwansu qnlhangan ka Vietnam.       

Mtmay 21th, Vietnam u lmutuc snturung sntrngan mi pnsngan. Kngkawas 2007, wada tumal Pnsliyan Qnlangan Mawyi ka Vietnam, tumal keyjay qnlangan, wada dmudul   knbeyhing bay knpriyux ka syakay keyjay Vietnam. Mniq Ucilung Thunac (Vietnam u splawa dha Ucilung Tunarac) niqan pprngawan dha ka pusu biyax niya, qnita seyhu Vietnam u Cyokoku ka pddayak tndxral ucilung dha, mniq kngkawas 2012 wada muda ka “Pnwaya Ucilung Vietnam”, so ka quri dmuwi, qmlahang, knlawa ucilung, pkrana haytaw mi ucilung u spuda pnwaya “Pnwaya Ucilung Vietnam” niyi muda kana. Babaw niya daw wada muda smpusal Vietnam Tmraqil Cyokoku Pawtong, asu Vietnam mi Cyokoku mstatuk jikeyng, wada so ini tblayaq ka Ucilung Tuhunac. Mniq quri so cngcu ticu u, syakay u niqan kari dha meysa knpriyux, niqan ka mnbukung brah u pusa kari knpriyux malix so saya 1 tang cwancng niyi.                 

== Seyji（政治） ==
Pusu tyawmu: Seyji Vietnam.

Vitnam Kyosangto pa murux bay taxa cucngtang Vietnam, quri so Vietnam na Singcng, Phiyu waya, Suhwa knkingal pumn ciko u msdurux dmuwi biyax qmlahang, kiya mi sbuway dha Vietnam Kyosangto tangweyn kana ka qqpahun   seyhu knkingal pumn. Kngkawas 2018 cida daw, Vietnam Kyosangto Congyang  yingkay Congsuki Jwan hucong ka ngalan pqpah Vietnam Syakay Cuyi Konghkwo Cusi mpqlahang Vietnam Kyosangto cngcweyn; balay bay u 3 rulu dapa dmay na pnwaya mpdudul u wada mndungus bay knpriyux 3 mi 1 bay so uuda Cyoka Jnmin Konghkwo. Kngkawas 2021 cida, Jwan hucong u malix qpahun Qnlhangan Cusi,lmutuc dmuwi hnyuwan Vietnam Kyosangto Congyang Congsuki dmudul Vietnam.      

== Cyunsu(軍事) ==
Keyngpo Vietnam u pnwaya, Qnlhangan Cusi Vietnam ka hangan muda dmudul knkana qnlhangan biyax ucwang, dmudul Kwohwang mi Anjeyng Yingkay. Vietnam Kyosangto Congyang Cyunsu Yingkay ka Vietnam Kyosangto Congyang Cngcucyu    

== pnyahan pnataas ==
[[Snakun:Truku]]
* [http://www.cia.gov/ CIA]
* [http://www.mofa.gov.tw/default.html 外交部]
* [https://en.wikipedia.org/wiki/List_of_current_heads_of_state_and_government List of current heads of state and government]
