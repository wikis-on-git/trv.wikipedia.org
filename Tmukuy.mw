= Tmukuy (播種) =
Suxal o dhuq rima idas do prajiing tmukuy masu, kiya ni muda 
smapuh hmuma.
Jiyax siida asi ka mgrbu balay tutuy ni phlama hlama ssapuh dha, 
pusu ranaq tahuc/t sapah o ini tduwa phngun. Smapuh siida, pusu ranaq nii 
o sranaq tahuc/t, dsun ka pnlhmaan masu. Sinaw ni payay ni parih uri, 
dsun dha empsapuh kana ka nii ni dsun dha qnpahan.
Plalay musa qnpahan kingal empsapuh, mangal parih sqbuq na dxgal, 
smapuh pnhuma. Kiya ni meysa snbliqan utux ni tay saw emphru kana ka 
pnhuma. Nhdu smapuh do, hmliq cikuh hlama masu ni spowsa na ska 
spuhan, hmrig cikuh sinaw. Mnsngari hlama masu ni sinaw o sugun dha 
uqun empsapuh. Kiya ni wada qnpahan ka kingal empsapuh duri, wada 
muda saw uuda spuhan, kika nii o smapuh hmuma sun.

[[Snakun:Truku]]
