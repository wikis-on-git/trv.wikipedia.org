[[Patas bntasan:Flag of Bangladesh.svg|thumb|Flag of Bangladesh-Kowci Mongcyara（孟加拉共和國國旗）|alt=Flag of Bangladesh|382x382px]]

= Bangladesh（孟加拉共和國） =
Gaga kska Yacow ka [[Bangladesh]], 24 00 N, 90 00 E ka gaga na nniqan.

Kana ka knlbangan na o 148,460 sq km（hangan na o Tg95）

(knlbanga dxgal o 130,170 sq km, knlbangan qsiya o 18,290 sq km). 

Kana ka sejiqun o niqan 156,186,882 hiyi. 

Gaga [[Dhaka]] ka pusu alang paru, jiyax 26 idas 3 ka jiyax skrayan klwaan. 
[[Patas bntasan:National emblem of Bangladesh.svg|thumb|130x130px|File:National emblem of Bangladesh.svg-Kowhwey(國徽)]]
Manu ka dxgal Bangladesh ga wada sugan 70.10%  ka dxgal qpahan, 11.10% ka dxgal bbuyu, rahuq dxgal do niqan 18.80% na.

Bukung klwaan ta sayang o kiya ka Md. Abdul Hamid, pnaah hngkawas2013 idas 4 jiyax 24pnrajing kmlawa klwaan.
[[Patas bntasan:Bangladesh (orthographic projection).svg|thumb|File:Bangladesh (orthographic projection).svg- Ida nkiya niqan lnglingay (自然地理位置)]]
cinkhulan sa knita’ sa brbiru

<br />

== Mongcyara Konghekwo (孟加拉共和國） ==
''Mongcyara Jenmin Konghekwo'' (kari ''Mongcyara'': গণপ্রজাতন্ত্রীবাংলাদেশ，Gônôprôjatôntri Bangladesh）splawa koka ''Mongcyara''(বাংলাদেশ [ˈbaŋladeʃ] mbahang), koka ''Trahuc Asia'', wa mniq tudaya ''Mongcyarawan'', mssiyaw Nipoar mi Putan mi ''Cyokoku'', binaw ini pslutuc, duwiyaq tunarac trahuc kingal nniqan u msdalih ''Myeyntyeyn'', knou balay u mslutuc dxral Intu.Ya bay mntna knpruwan dxral Mocyara ka knpruwan hayyu wa mniq ''Mongcyarawan''. Koka ''Mongcyra'' pa 98% u dmuwi kari ''Mongcyara'', snhiyan dha u Isurancyaw, knhbrawan hiyi sediq u 1 oku 7000 knbkiyan hiyi, tuturu knbeyhing kana ''jeynseykaykoka Isuran'', msnun ''Intunisiya'' mi ''Pacisutan''. Knbeyhing baymaci pa sotu Todaka, tudha knbeyhing maci u ''Citakang'', kiya mi knbeyhing bay ssanan trdu asu koka ''Mongcyara'' uri.  

== Rikisi (歷史) ==
''Mongcyara'' ''joku'' ka ''Turahuc'' Asiya cutaru knrudah bay minjoku uri. Nniqan ''Mongcyara'' pa muwaya bay mniq hiya u sediq Yaaw. Thiti da u kndadax tunarac tudaya miyah kadmuwi kari ''Cangmyeyn joku'' sediq ''Mongku'', bukuy dungan umiyah thdil ka aynoko mnsupu sediq Ropitu sunca sediq ''Yarian''. Bsiyaq mnsupu ka knkingal kluwanan sediq niyi pa, kndudul msediq ''Mongcyara'' saya. 9 seyki cida da u niqan pnspuwan kingal ''tongyi hongcyeyn'' koka. Klaalang sediq ''Mongcyara'' pa prading balay u snluhay ''Bukyo'' mi ''Intukyo''. 13 seyki cida wada run nganguc da mi knpriyux ''snluhayIsurankyo'', 16 seyki cida da u, wada kndudul wada ''mcutarumtqapur'' knhbrawan sediq mi mrana bay keyjay mi nniqan mddungus bay ka bungka uri. 17 seyki wada danan mangal ''Mowoar tikwo'', kngkawas 1757 thiti mccbu ''Puras'' da u, yahan knnrmux tmquli ''Ingkoku'', kiya mi ''nInkoku'' mtukingal ''Seng'' Intu. Kngkawas 1904 cida pa klualang ''Mongcyara'' u mntnqliyan ''Ingkoku'' snakan narac mi iril mudha niqan, bukuy da u wada msupu dungan. Kngkawas 1947 cida Intu mi ''Pacisutan'' mtdha qmlahang cida, klualang ''Mongcyara'' u mntxal snakan dungan. Klualang Iril ''Mongcyara'' u mquri Intu (''Mongcyara'' pang klualang Narac ''Mongcyara'' (bukuy da u knpriyux hangan saya, Narac ''Pacisutan''), kiya u spuda tuhiti balay congtu  ''Mongpatunka pnusa kari, pnrngawan Mongpatun mquri Pacisutan. Binaw,'' pssnakan ka nnniqan, knbeyhing bay ini pntna kaminjoku mi bungka mi kari, kiya mi wada beytaq ini kkdungus mi uka bbrahan pprngaw ka ddha msthiyaq 2000 kongri ka narac mi iril ''Pacisutan''. Kngkawas 1971 idas 3 diyax 26 cida wada pusa kari ''dukuricuka'' narac ''Pacisutan'', kiya mi ida 4 da u mniq Intu ''Cyaarkotaphiyu Mongcyara jenmin konghokwo'' rinji seyhu, bukuy da umnuda beyki bay mrrudu bnbur mi sediq tnqliyan tnhdilan narac Pacisutan. Intu u spuda mccbu dmkuh ''Mongcyaradukuricu'' mi so hhtur dha ''Pacisutan''. Idas 11 diyax 21, dyawan ''Suryeyn'' ka ''Intu'' cida, mntxal knnrmux narac ''Pacisutan'', tmnturu mccbu ka Intu mi ''Pacisutan''. Idas 12 cida, wada mramang dhuq iril ''Pacisutan'' ka cncbuwan, kndudul kana cncbuwan. Idas 12 diyax 7, spuda ''Ryeyhokwo'' taykay cida mabang balay ka kipu wada muda pnrngawan, mdakar Intu mi ''Pacisutan'' malix mccbu mi sbrinah kana ka butayi. Krinah cnbu ka butayi ''Intu'' niya na, idas 12 diyax 16 cida wada dha ngalun ka ''Taka'', kiya mi butayi Narac ''Pacisutan'' u wada uka knkari mi ini baka. Kngkawas 1972 idas 1 phuyu ''Mongcyara jenmin konghokwo'', wada plixun soto ''Pacisutan'' ''Cworohweykaar Ali Pto'' ka qnrapan wada ngalan “cumi pspaux koka” ka mpdudul ''Tongpa jenmin Ryeynmong Syeyho Mucipu Rahoman'', sediq niyi u wada phyun muwaya ''soto Mongcyara''. Kngkawas 1974 u peyyah pnsprqan dukuricu pa mntxal muda beyhing bay mqraqil knnuray. Kngkawas 1975 idas 8 diyax 15, bukung ''Mongcyara jenmin konghokwo ryeynmong'' mi muwaya bay ''soto Syeyho Mucipu Rahoman'' pa wada phqilun naqah sediq. Kngkawas 1981 idas 5 diyax 30, bukung ''Mongcyara kokominjoku Cuyitang CiyaRahoman soto'' pa wada phqilun naqah sediq, ''Aputuro Sataarka'' phyun soto.      

==Tiri(地理) ==
[[Patas bntasan:Bangladesh administrative divisions.png|thumb|File:Bangladesh administrative divisions.png- Mongcyara klwaan (孟加拉國行政區)[[Patas bntasan:Map of Bangladesh-de.svg|thumb|File:Map of Bangladesh-de.svg-Hnigan dxgal(地形)|146x146px]]|202x202px]]Narac turahuc ''Mongcyara'' pa msdalih ''Myeyntyeyn'', tarac mi iril mi tudaya msturu dqras u msqapah ''Intu'', turahuc u msdalih ''Mongcyarawan''. Hmrinas ''80''％ dxral ''koka'' u wa mniq daya''Nanya cutaru'' narac tudaya yayung ''Heng'' mi yayung ''Puramaputora'' cncmuxan turahuc yayung ''musacyawco'', mndungus nniqan mi mbrnux dxral, qapur elu qsiya, malu bay ka elu ddaun asu. Yayung mi langu qsiya u wada ''10''％ kana nniqan ''koka'', malu bay ngalun qpahun tmabun mi qpahun tnqcurux, binaw diyax qqyuxan da u yahan bay knrmux rngecux. Kari bay ''syawtaw'' mi ''saco'' ka ssiyaw ucilung. Dxral kana ''koka'' pa to bay ini khrinas 12 ''meyta''(39 ''syaku'') knbaraw na, nasi mkala 1 ''meyta''(''3 syaku'')ka ucilung dpa, musa niqan 10% dxral ka bungun qsiya kana. Ddux narac turahuc ka duwiyaq ''Citakang'', ya bay 300-600 ''meyta'', tududux bay duwiyaq ''Mongcyara'' ka ''Kayawkora'', 1229 ''meyta'' knbrawan, mlngu balay mniq nniqan hini. ''Kwangcan'' u niqan hngak ''gasu'' mi ''mey'' mi ''tay'' mi ''kaw''.  

== Karac (氣候) ==
To so bay quri karac kntlxan snbhuran ka ''Mongcyara'', snbhuran u ini kkdhu mi ou ka kndnguwan; kngkawas mntuting qsiya quyux pa ya bay 1300-1500 ''hawmi'', tunarac u dhuq 2000-2500 ''hawmi''. Kntlxan balay nidas u ''40.5℃'', kndadax iril mquri narac kndudul mrana ka quyux, kngkawas mntuting qsiya quyux u 1300-1500 ''hawmi''. Idas 1 ka mskuy balay, idas 1-4 u kndnguwan. Idas 6-10 u karac sqyuxan, qnyuxan u mkkngkawas 80％.  Kngkawas u niqan ka  kndadax ''Intuyang''.  Alaw tudaya ''Mongcyara'' u  hmrinas 3000 meyta ka knbaraw na ''Cingcang'' knbrnux daya, tunarac u msdalih balay ''Yunkwey'' daya hmrinas 1000 meyta knbaraw uri, ddha niyi u to so knlbangan bay knbrnux daya kana, so kiya kngkawas tudaya dmka ''ticyo'' mmisan kndadax tuckcka. Asia ka kuki knskuy u uka brahan mquri thunac koka niyi, mmabang knmuxul balay mntna ''weytu'' nniqan tunarac ''Asia'' uri.        

==''Cingci(''經濟)  ==
''Amirika'' pingci ciko ''pyawcwen'' puar（S&P）u mnniq kngkawas 2010 idas 4 cida wada dha pdan. Knbbaraw diyax cucweyn sinyong pingci u psdrxul BB-, mniq ckcka koka Turahuc Asia pa, ini baka Intu, binaw ini nab aka ka ''Pacisutan'' mi ''Suriranka''. ''Kayhwacong'' koka ka ''Mongcyara'', binaw ''Mongcyara'' pa kngkawas kayhwa yosang quri sntmanan hbangan koka icil mi taykang u peyyah kngkawas 1988 ha u 85%“15”, kngkawas 2010 da u wada mlih 2%“16”.  Pdkanun qmita ka kngkawas 2010 nngalan hbangan kana so txtaxa sediq ''jeynseykay'' u pila  ''Amirika'' 8,985, Mongcyara u 641 balay pila ''Amirika''“17”, spuda biyax bnriyan suncahaya u, 2,570 oku pila ''Amirika'' mi wada tumu44 bnkuwan kana jeynseykay. Nuqah mcays ka pusu balay pnyahan keyjay Mongcyara, peyyah tumndha mccbu ''jeynseykay'' beytaq kngkawas 1940 jidayi bukuy ka dhuq knnara balay, dhuq kana sbari quri koka icil ''jeyngseykay'' 80%“18”, beytaq kngkawas 1970 jidayi brah cida nngalan sbari kuri koka icil u 70% ka kana koka; binaw prading miyah muman nngalan ka cyupingsi da u, kndudul rmirir nuqah mcays, wada mmlih uri ka qqpahun qur. nuqah mcays. Pusu qqiya cuko pa: llukus (ya bay 75%), uuqan mnhuda (pusu bay u bbolung mnhuda), nuqah mcays mi qqiya smnluwan nuqah mcays, qqraqil mi qqiya smnluwan (pspuwanka tturu niyi u ya bay), ''ocya'', xiryo mi qqiya smnluwan ''tawcu''….           

== Bungka(文化)  ==
Knama bay snhiyan dha sediq ''Mongcyara'' pa ''Bukyo'' mi  ''Intukyo'', babaw mnyahan knnrmux sediq ''Tucyey'' ka ''12 seyki'' da u, snkaun ''deydosi'' miyah  umarang ''Isurankyo'' ka ''Suhwey'', dhuq 15 ''seyki'' da u maku bay snhiyan ''Isuran Musuring,'' wana bay ini khbaraw sinjya ''Intukyo Singripay'' ka tnpusu mniq Taka. Bukyo u tuturu  knbeyring snhiyan ''Mongcyarakwo'', ya bay knkana sediq ''koka 0.7%'', pusu bay snhiyan u ''Sangcwopu Bukyo''. ''65％'' sinjya ''Bukyo'' u mssli mniq ''Citakang'' Lmiqu nniqan pprngaw kari ''Cangmyeyn joku.'' Kiya mi 35％ knhbrawan sediq u mniq ''Citakang'' pnkari smudan ''Mongcyara'' alang Parua. DBukyo u wa mrhak knkingal alang uri, wa mniq Citakang mi Taka uri.         

== Mongcyara Singcgn-hwacyu(孟加拉共和國行政劃區) ==
{| class="wikitable"
|+
|-
|1
|''Parisaer''
|(巴里薩爾專區)
|-
|2
|''Citarkang''
|(吉大港專區)
|-
|3
|''Takar''
|(達卡專區)
|-
|4
|''Kuerna''
|(庫爾納專區)
|-
|5
|''Raciyeysasi''
|(拉傑沙希專區)
|-
|6
|''Sierheter''
|(錫爾赫特專區)
|-
|7
|''Rangbuer''
|(朗布爾專區)
|}
# 

== Bungka Kyoyiku(文化教育) ==
Waya snlhayan u 5  kngkawas ka sapah pyasan laqi ttiping slhayan, sapah pyasan laqi ckcka slhayan u 7 kngkawas, sapah pyasan bbeyhing slhayan u 4 kngkawas. ''Seyhu'' saya u snparu qmita pkrana knkla, smalu waya ini hrinas tu8 slhayan ka laqi muyas qridin u, ana ini buway hbangan mi malu tumal  ida nanaq pkrana knkla. 21 ka  sapah pyasan beyhing slhayan pnhiyu ''koka'', 53 ka sapah pyasan beyhing slhayan suri, 13 ka sapah pyasan ''byoing'' pnhiyu ''koka'', sapah pyasan  ''sweyweyn'' u 1225, sapah pyasan ''kongyi'' u 77,  sapah pyasan ''Isuran'' u 8410, sapah pyasan lhayan pslhayan sweyweyn u 64, 17386 ka  sapah pyasan laqi ckcka, 78000 ka sapah pyasan laqi ttiping. 5-24 kngkawas laqi muyas mnusa muyas u 57%, 17 knbkiyan knhbrawan ka mptusa. ''Mongcyara'' mkla qmita patas pa 62.66%, kiya mi snaw u 65.94%, qridin u 58.69%, mnkra mita patas ka rdrudan u 54.80%. Pusu balay sapah pyasan bbeyhing pa sapah pyasan bbeyhing bbeyhingTaka（Dhaka University）, sapah pyasan beyhing Mongcyara kongceng cisu（BUET）, sapah pyasan Racisasi….                  

== Pnyahan  pnatas(參考資料) ==
* [http://www.cia.gov/ CIA]
* [http://www.mofa.gov.tw/default.html 外交部]
* [https://en.wikipedia.org/wiki/List_of_current_heads_of_state_and_government List of current heads of state and government]
* https://zh.wikipedia.org/wiki/%E5%AD%9F%E5%8A%A0%E6%8B%89%E5%9B%BD<nowiki/>(參考自中文維基百科)
[[Snakun:Toda]]
