[[Patas bntasan:Flag of Costa Rica (state).svg|thumb|Flag of Costa Rica Costa Rica-Kwoci ''Kosutaricya''.（哥斯大黎加國旗）|alt=Flag of Costa Rica|400x400px]]

= Costa Rica（哥斯大黎加） =
Gaga kska Kska- Hunac Meycow ka [[Costa riga]], 10 00 N, 84 00 W ka gaga na nniqan.

Kana ka knlbangan na o 51,100 sq km（hangan na o Tg130）(knlbanga dxgal o 51,060 sq km, knlbangan qsiya o 40 sq km). 

Kana ka sejiqun o niqan 4,872,543 hiyi. 

Gaga [[San Jose]] ka pusu alang paru, jiyax 15 idas 9 ka jiyax skrayan klwaan. 

Manu ka dxgal Costa riga ga wada sugan 37.10%  ka dxgal qpahan, 51.50% ka dxgal bbuyu, rahuq dxgal do niqan 11.40% na.

Bukung klwaan ta sayang o kiya ka Luis Guillermo Solís, pnaah hngkawas2014 idas 5 jiyax 8pnrajing kmlawa klwaan.
[[Patas bntasan:Coat of arms of Costa Rica.svg|thumb|File:Coat of arms of Costa Rica.svg- Kwohwey (國徽)]]
[[Patas bntasan:Costa Rica (orthographic projection).svg|thumb|File:Costa Rica (orthographic projection).svg- Ida nkiya nniqan lnglingay.(自然地理位置)]]
cinkhulan sa knita’ sa brbiru’

== Risu（歷史） ==
Mniq brah ''jidayi Koronpu'', tna niqan sediq ''Indian'' ka mniq ''Kosutaricya'', kiya ka nniqan pnstrngan ''Congmeyco'' ''wenming'' mi ''Antisu wenming''.16 ''seyki'', tnualang sediq ''Maya'' mi sediq ''Acutayko'' u wada yahan knrmux mangal ''Sipanya'', kiya mi wada mdxral ''Sipanya'' turahuc bay kingal ''seng'' tuburah ''Sipanya'' ka ''Kosutaricya'', mniq ''Katato'' ka ''senghu(Cartago)''. Mnuda tnayis tumal ''nAkusuting isu Mosiko tikwo''(qtayi ''rikisi Mosiko'' mi ''Mosiko tikwo''), thiti daw wada mtaxa knlwanan pnspuwan ''seng'' ''Congmeyco''(qtayi kngkawas 1823 dhuq kngkawas 1839 ''rikisi Congmeyco''). Mnuda tnayis tumal ''nAkusuting isu Mosiko tikwo''(qtayi ''rikisi Mosiko'' mi ''Mosiko tikwo''), thiti daw wada mtaxa knlwanan pnspuwan ''seng'' ''Congmeyco''(qtayi kngkawas 1823 dhuq kngkawas 1839 ''rikisi Congmeyco''). Kngkawas 1824, wada thdil ''Senghosi'' ka ''sotu'', kngkawas 1940 cida wada ''mdukuricu'' knlwanan ka ''Kosutaricya''. Wada dhuq qduriq ou qnlqilan mniyah prrudu knlwanan ''Congmeyco'' ka ''Kosutaricya''. Ini bay pntna knlwanan ssiyaw, ''Kosutaricya'' u mtblayaq mi mtbalay mi spuda ''mincu'' malu bay qnlhangan dha. 19 ''seyki'' thiti, mndha muda tnayis ptraqil ndanan smliq pkrana ''mincu''. Kngkawas 1948 mnhdu mccbu ka dhiya nanaq daw wada txan pusa kari ptalax ''butayi'' ka ''Hosay Hweykoreysu Hweyreyar soto'' ''Kosutaricya'', kiya mi kngkawas 1949 daw wada pniqun ckcka ''keyngpo'' ka pnrngawan niyi. Kndadax hiya cida, wada mtmay uxay mslxan bay uka ''butayi'' tumal ''mincu'' ''kcyu'' ka ''Kosutaricya''. Ana ida so knlwanan pnlangan ka ''Kosutaricya'', binaw wada dhuq mangal mndungus bay qbliqan kndusan, wada kndudul mabang ka mangal pnsdhuwan ''meyngkyo'' dxral, Kiya mi mrana kana ka qqpahun mpriwaw. 

==Cngcu''（''政治）    ==
Niqan mdhu bay bnkuwan ''keyngpo'' knlwanan ''mincu kongho'' ka ''Kosutaricya''. Sbuway ''soto'' ka ''seykining singcng'', ''soto'' ka pusu biyax knlwanan. Knlwanan dha pa niqan dha hiyi ''huku soto'' mi malan taxa ''huku soto'' u 15 hiyi ka pnspuwan ''neyko''. ''Soto'' mi 57 hiyi ''ripoing'' pa pnuda ''seyngkyo'' phiyu, 4 kngkawas ka diyax pnsdhuwan. Kngkawas 1969 pndanan pprngaw ka sndhu snbrahan ''keyngpo'' pa, shtur wana bay mntxan bnkuwan ka diyax pnsdhuwan ''soto'' mi ''ripoing''. Ana so kiya, naka bay malu skkingal bnkuwan ratuc mntxan ''seykyo'' dungan. Saya u, niqan ka sediq dmudul snbarah waya ''keyngpo'', so malu kasi tumndha diyax bnkuwan phiyu ka ''soto'', diyax cida pa, mniq ckcka ''ripoing'' u niqan ka sediq hmili sa htran mndha phiyun ''soto'' u ya balay smliq waya ''keyngpo''.

Kngkawas 2003 idas 4, mnuda txan nbeyhing bay tdiyal quwaq daw, wada spuda waya pstuq kari ka ''ripoing'', pskingal bay smruwa smalu waya ''horicu'' hmtur txtaxa ''soto'' dmuwi diyax ana knuwan mntxan mtutuy dungan. Spuda pnstqan kari niyi, nasi mniq nduray kngkawas 2006 ''seyngkyo seyhu'' mntxan tumal ''seyngkyo'' ka ''Awsuka Ariyasu'', so kiya daw smliq waya ''keyngpo''. Binaw thiti daw spuda ''cngtang'' na nanaq snbarah waya ''keyngpo'', kiya mi wada mndungus bay mangal ''soto'' dungan, kiya mi kngkawas 2010 cida u ''huku soto'' na ''Rawra'' ka mangal ''soto'', dhuq kngkawas 2014 ka bnkuwan diyax.      

''Ariyasu'' ka dmudul bay ''cuyo mawyi'', dmkuh bay ppatas pnsdhuwan ''cuyo mawyi Amirika'' ka hiya, ppatas pnsdhuwan niyi u niqan beyhing bay mtdiyal pnrngawan, mtdiyal nuda knciyuk niyi u dhuq balay pspaux kana knlwanan. ''Kosutaricya'' pa pntnaun dha smpu ka knhbrawan mi muda ''seyngkyo ripoing''. Nknlwanan ''pawsyeyn'' mi ''tyeynsin'' ''pumen'' u, mniq kngkawas 2009 cida daw sprawah ''kojyo'' kana nsediq u malu tumal pnsung mangal qpahun (brah niyi cida han pa, ana bay so mangal ''banggo'' qnawan ddilun uri u kasi ka tmawa bsiyaq hari idas). Niqan ou bay ''ciko'' knlwanan u to so bay ''dukuricu'' muda mi qlhangan ita nanaq, knkana ''deyngki'' mi ''sangyey gingku'' knlwanan (kasi ka muda pnsung ''gingku'' nsediq) mi ''sehwey pawcang tisi'', kana ''dpumen'' niyi pa niqan bay ririh na quri pkrana ''Kosutaricya'' uri. ''Soto'' ka muda psdhu phiyu ''sengcang'' mpitu ''seng'', binaw ini kbeyhing ka biyax dha. Ckcka ''seng'' u uka ''dukuricu'' pnsliyan mpsalu waya. Spuda waya ''keyngpo'' u, uka ''butayi'' ka ''Kosutaricya'',  wana ''keysacu'' mi ''anjeyng butayi'' ka mpqlahang snbliqan dhiya nanaq.          [[Patas bntasan:Provinces Costa Rica.png|thumb|File:Provinces Costa Rica.png- ''Kosutaricya Singcng-cyuhwa.''（哥斯大黎加行政區劃）]]

== Singcng-cyuhwa''（''行政區劃）   ==
{| class="wikitable"
|+
'''Niqan mpitu ''seng'' ka ''Kosutaricya'':'''
|-
|1
|''Arahuayra''
|(tuckcka, wa tuiril daya ''Senghosi'')
|-
|2
|''Katako''
|(tuckcka, wa tunarac ''Senghosi'')   
|-
|3
|''Kwanakasuto'' 
|(wa tuiril daya) 
|-
|4
|''Ayreydiya'' 
|(wa tuckcka, tudaya ''Senghosi'')
|-
|5
|''Rimong''
|(tunarac, ssiyaw ucilung ''Cyaropi'')
|-
|6
|''Hongtareynasu''
|(tuiril, ssiyaw ''Taypingyang'')
|-
|7
|''Senghosi''
|(wa mniq msdalih nniqan ''sotu'')
|}
# 

== Cingci''（''經濟）    ==
Pusu balay ''keyjay Kosutaricya'' u qpahun rrmiwaw, ''nojyo'' mi ''tyeyncu weyncyeyn cuko'', kndadax kngkawas 1997 mlih ka ''keyjay'' cida, prading kndudul mrana. Wa mniq nniqan knbbaraw bay ''Congmeyco'' mi ''Meyco'' congsin ka ''Kosutaricya'', niqan kasi sdurux mquri ''Oya'', malu slxan bay mtmay bbriyan ''Meyco''. ''Hwopi tanwey'' u ''Kosutaricya korang'', pdkaun pila ''Amirika'' u 500~560, pdkaun pila ''oyeyn'' u 600.  

== Knhbrawan hiyi sediq（人口） ==
Knhbrawan hiyi sediq ckcka ''Kosutaricya'' u ''ainoko'' mi mndungus bay sediq ''Oco'' pa niqan 94%, pusu bay sediq tnhdilan u sediq ''Sipanya'', kingal uri u hbaraw balay sediq ''Doyicu'', sediq ''Poran'', sediq ''Itari'' mi sediq ''Yodaya'',mniq ''Kosutaricya'' u ini khbaraw ka sediq ''Indian'' kndadax tuiril miyah knrmux mtngari mudus, saya u niqan ''29000'' hiyi knhbrawan hiyi ka sediq tnpusu, ini dhuq ''1%'' kana balay knhbrawan sediq.   

Wada mrana hari ka knhbrawan sediq ''Indian'', pusu balay u smatang mangal snbliqan sediq tnhdilan, kiya ka dhuq mangal qpahun mpqpah ''nojyo''. 19 ''seyki'' kndadax ''Yamaycya'' thdil ka llutuc qalux sediq u dhuq psli ''3%'' knhbrawan sediq, ya bay ''96000'' hiyi ka ini khbaraw minjoku. Kingal dungan u ''1%'' ka ''Hwajen''. Ya bay niqan ''10%'' sediq ''Kwatimara'' ka ''Kosutaricya'', dhiya u qnnduriq miya hini kngkawas 1979~1990 mccbu cida ka dhiya nanaq ''kwatimara''. Kiya mi, sediq ''Koronpiya'', sediq ''Panama'' mi sediq ''Miru'' u wada mrana balay uri.      

== Waycyaw（外交） ==
Niqan balay pnluban dha kndadax llutuc cbiyaw ka ''Kosutaricya'' mi ''Amirika'', ida knmalu bay pnwaluk mi pnluban dha ka ''Amirika''. Wada ptalax ''Cyokamingkoku'' kngkawas 2007 ka ''Kosutaricya'', kiya mi wada mquri pwaluk tuhuy ''Cyokoku'', kiya mi wada dha pstqan ka ''pasupoto'' ''Cyokamingkoku'' ini ''cyeynceng'', so bukuy hari dungan u wada srwanun dungan, kana dmuwi ''pasupoto Cyokamingkoku'' ku malu ini ''cyeynceng'' daw mtmay ''Kosutaricya'' mi malu bsiyaq bay mniq hini 90 diyax.  

== Tiri（地理） ==
[[Patas bntasan:Iglesia Inmaculada Concepcion Ujarras.jpg|thumb|File:Iglesia Inmaculada Concepcion Ujarras.jpg-Katakesen, Awrwosiku, Urahas endaan rudan sbiyaw. Pnhyugan mniq ska 1686 ni 1693 ka pnrhulan dha. （卡塔戈省，奧羅西谷，烏哈拉斯歷史古蹟。建立在1686和1693之間的殖民地教會。）]]
Wa mniq nniqan knbbaraw bay ''Congmeyco'' ka ''Kosutaricya'', ''peywey 10°''; ''sicing 84°''. Tunarac u msdalih ucilung ''Cyaropi'', tuiril u msdalih tudaya ''Taypingyang'', niqan ''1290 cyeynmi'' ka knbbaraw ''hayansyeyn'' (tunarac ngahu ucilung ''Cyaropi 212 cyeynmi'', tuiril ngahu ''Taypingyang'' u ''1016 cyeynmi''). 

Tudaya ''Kosutaricya'' mi ''Nicyarakwa'' pa msqapah (knbbaraw ayus u ''309 cyeynmi''), tunarac trahuc ttrahuc u msqapah ''Panama'' (Knbbaraw ayus u ''639 cyeynmi''). 

Kana balay u ''51100 pinghwang kongri'', kiya mi dxral ka ''50660 pinghwang kongri'', qsiya u ''440 pinghwang kongri'', spengun dxral ''Siweyciniyaco Amirika'' pa, tiping hari ka ''Kosutaricya'', ya mntna hari knpranan ''Ayarran''. 

Hnyuwan dxral ''Kosutaricya'' u: Mkngahu ucilung u mbrnux, kiya mi tuckcka u wada stqan bbeyhing ddwiyaq. 

Wada pusa kari ka ''Kosutaricya'' ''cwansu cingci'' ''cyu'' u ''200 hayri'', ''ringhay'' u ''12 hayri''.

Kkarac u knkarac mkrbawan mi knkarac mpkrbawan, niqan uri ka knkarac bburah mkrbawan.

== Bungka''（''文化）  ==
[[Patas bntasan:Feria de la Marcarada, Barva de Heredia.JPG|thumb|File:Feria de la Marcarada, Barva de Heredia.JPG- Jiyax Pingdenciye（平等節）]]
[[Patas bntasan:Teatro National de Costa Rica - front.jpg|thumb|File:Teatro National de Costa Rica - front.jpg- ''Kosutaricya Sicyuyuan.''（哥斯大黎加國家劇院）]]
[[Patas bntasan:Esfera de piedra en Museo Nacional de Costa Rica.JPG|thumb|File:Esfera de piedra en Museo Nacional de Costa Rica.JPG- Psaun kana djiyun rudan sbiyaw ni Munda rudan sbiyaw ni knklaan rudan sbiyaw ka sapah  nii.（國立博物館）]]
Niqan ou kluwanan ''bungka'' ka ''Kosutaricya'',  kiya ka pnstrngan ''bungka Congmeyco'' mi ''Nanmeyco'' ka hiya.

Bukuy 16 ''seyki'' yahan mmangal ''Sipanya'' ka ''Meyco'' daw, ndxral tutrahuc balay ''Maya wenming'' ka nniqan tudaya ''Kosutaricya'', tuckcka mi turahuc u dxral ''Cipuca joku'', kiya mi tuiril ngengahu ucilung u nniqan 17 ''seyki'' dhuq 18 ''seyki'' kndadax ''Ahweyrika'' sbari dha hini ka quli qalux sediq, kiya ka cida uri daw, hbaraw bay mpqpah pnwalang ''Cyokoku'' ka miyah hini, smmalu elu ''kisya''.  

''Inggaku'' ''Kosutaricya'' u niqan ''tambito'' mi ''punto'', so sdhmaun balay, mray so “''punto guanacasteco''” mniyah ''Kwanakato seng'', kiya mi “''punto sancarleno''”u kndadax ''Sengkarosu（San Carlos）Arahuayra seng''.      

Tudaya ''Kosutaricya'' u (Dxral mnqnlhangan sediq ''Maya'') mi ngengahu ucilung ''Tasiyang'' u mnuda tmninun ou bay ''inggaku'' mi sklwiun pnngalan kari.      

== Cyunsu cuan''（''軍事治安）  ==
Alaw ka qndahang mptdiyal ka hheytay, kiya ka malax ''butayi'' ka ''Kosutaricya'', ''Amirika'' ka ''seykining'' qmlahang ''anjeyng'' dha. Sptnaun qmita cuan saya ka knlwanan kana ''Congnanmeyco'' pa, knmalu hari ka ''cuan Kosutaricya''.

== Kndkilan ida nkiya（自然生態） ==
Niqan kari bay kluwanan ccamac mi qqhuni ka ''Kosutaricya''. Uka ''rucyun'' mi ''haycyun'', knmalu nniqan ccamac llmiqu.

=== Niqan ka kari swarang dha: ===
Rmirih ''rucyun'' ka uyah mpkan wasaw, ''cingkang ingu'' ka rmirih ''kongcyun'', kiya mi ''cing'' ka rmirih ''cyeynting''.   

''40%'' dxral ''Kosutaricya'' u wa mmaku qringan llmiqu kana.   

Ckcka ''Tortuguero kwocya kongweyn u niqan rungay probaw mi rungay ho mi rungay quid tunux mi suta turu tluling mi 320 kluwanan qqduda  (knkana ka 8 kluwanan ingu) mi kluwanan kkuwi, kiya ka sapah pnspuwan dha.''

''Monteverde Cloud'' ida nkiya llmiqu u niqan ou kluwanan qqhuni (ckcka u niqan ou phpah ''rang'') mi ''400'' kluwanan qqduda mi hmrinas ''100'' kluwanan ccamac mnunuh.           

== Pnyahan pnatas(參考資料） ==
[[Snakun:Toda]]
* [http://www.cia.gov/ CIA]
* [http://www.mofa.gov.tw/default.html 外交部]
* [https://en.wikipedia.org/wiki/List_of_current_heads_of_state_and_government List of current heads of state and government]
* https://zh.m.wikipedia.org/zh-tw/哥斯达黎加<nowiki/> (參考自中文維基百科)
