= Bnuhur Sediq =
:Nkari pnyahana pusu rudan Sejiq u sun dha“Bnnuhur”,“cbiyaw
bay,mnniq cka dwiyaq ka kingal deyhing bay qhuni.hnyuwan qhuni nii 
u,cmka u mtna qhuni,cmka u mtna btunux.Saw kingal nanaq qtaan.Niqan 
kingal diyax,criyu kndadah kcka qhuni hiya ka utux kingal snaw mi kingal 
qridil,kiya sediq ni mstrung da.Ptuting laqi mi mrana piyah hiyaka hiyi ta 
sediq dhaq sayang.Saw nii ka pnyahan pusu rudan ta”emca ka nkari rudan 
ta cbiyaw.<br />
:Mnrngaw ka duma sediq uri,“prading bay smnalu karac ni dxgal ciida, 
niqan kingal snaw mi qridil ka utux sun, kndadah baraw mi miyah mtuting 
kcka dwiyaq deyhing. Niqan ka sun deyhing bay btunux, babaw na. Kiya 
mi mtdha ka btunux nii da.icil u kiya mlangan babaw dxral, icil u kiya hay 
malu  bay kingal sapah bukun.dha utux nii u mniq kcka sapah bukun ka 
dhiya mi thnganan dha Bnahur(kiya ka dxral pusu rudan~Pusu qhuni mi 
Pusu btunux sun dha uri.) kiya mi mrana kndah hini ka ita Sediq da”emca.
“Pusu qhuni”nii u way mniq dalih qsiya yayung elu dxral alang 
Tmunan klwaan Bsuring. kndah babaw ucilung u 28,14 mitur ka knbbaraw 
na. Btunux utux nanaq ka knbrawan na u kingal kbkuy mitur.Knlbangan 
na u maturu kmxalan mitur.Mtna saw bbaraw bay kingal hnyuwan btunux 
bhuway.Mntuting kndah karac babaw mi mqi  tunux dwiyaq babaw 
dowras.kndadah brah mi siyaw qmita u mtumun mi bhuway bay qtaan ka 
hnyuwan na. skdadah nklaan hidaw qmita u lmutuc dwiyaq mi way mniq 
rnaaw.quri ryaxan hidaw u dowras ka kiya. Wana bukuy na mi siyaw quri 
iril u kika msbrnux mi bling beyhing.way hiya ka beyhing bay lhngaw 
malu tqiyan rima hiyi sediq, kingal lhngaw kla hay malu tqiyan maxal 
sngari hiyi. Kiya mi emcuun mhurah mtuting kndah babaw lhngan ka utux, 
uxay ka malu niqan. babaw na way hraan qhuni mi spriq. Kiya lhbun 
lhngaw hiya u way pniqan jyujika ni malu bay patas Utux Baraw, pnuwsa 
dsingpu mi sejiq smnul cuxal.<br />
:Yabay pusu pnyahan rudan Seejiq ka Bnahur nii mi hndiyan dha 
tmhangan. waya sejiq u spruun ta bay kana ka utux rdrudan ta. Sapah utux 
rdrudan ka nii mi tnhangan dha emca“Pusu btunux”mi “Pusu qhuni”. 
spruun dha qmita ni nglan dha utux qmita. naqah rngagan naqah kari mi 
ana manu smeliq rmngaw. asi ka mmlux lmnglung , smparu, tsicu mi 
sbliqan qmita. lhngaw utux rudan nii u ini naqah cyahuan. nasi cyahun mi 
uxay kiya u smliq rmngaw do smicu mi piyah bayhing bwihur,quyux mi 
bruwa. uxay kiya u pknarux mi puda ana manu pqraqil ka saang utux 
rudan, musa maduk hiya ka sediq u ida saw kiya uri.
Sayang dow ini bhangi ka saw nii da, klmukan ka qmita btunux nii u 
“btunux bhuway”,“btunux  puwayang”,“btunux mutan”sun dha 
tmhangan.“bnbung”,“Pusu btunux”“Pusu qhuni”sun ta tmhangan ka 
ita.“Pusu qhuni”nii u pusu pnyahan rudan ta,kika nkari kndah rdrudan ta 
cbiyaw.

[[Snakun:Toda]]
