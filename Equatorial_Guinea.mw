[[Patas bntasan:Flag of Equatorial Guinea.svg|thumb|Flag of Equatorial Guinea-Kwoci  ''Cutaw Cineyya'' （赤道幾內亞國旗）|alt=Flag of Equatorial Guinea|316x316px]]

= Equatorial Guinea（赤道幾內亞） =
Gaga kska Meycow ka [[Equatorial guinea]], 2 00 N, 10 00 E ka gaga na nniqan.

Kana ka knlbangan na o 28,051 sq km（hangan na o Tg146）(knlbanga dxgal o 28,051 sq km, knlbangan qsiya o 0 sq km). 

Kana ka sejiqun o niqan 759,451 hiyi. 

Gaga [[Malabo]] ka pusu alang paru, jiyax 12 idas 10 ka jiyax skrayan klwaan. 

Manu ka dxgal Equatorial guinea ga wada sugan 10.10%  ka dxgal qpahan, 57.50% ka dxgal bbuyu, rahuq dxgal do niqan 32.40% na.

Bukung klwaan ta sayang o kiya ka Teodoro Obiang Nguema Mbasogo, pnaah hngkawas1979 idas 8 jiyax 3pnrajing kmlawa klwaan.
[[Patas bntasan:Coat of arms of Equatorial Guinea.svg|thumb|File:Coat of arms of Equatorial Guinea.svg-Kwohwey.(國徽)]]
cinkhulan sa knita’ sa brbiru’

''Cutaw Cineyya Konghokwo'', lxan rmngaw pa ''Cutaw Cineyya''(kari ''Sipanya'': Guinea Ecuatorial；kari ''Hwaransi''：Guinée équatoriale；kari ''Budoya''：Guiné Equatorial)

lxan kari ''Cyokoku'' pa Cuci, wa mniq ckcka Ahuyrika, koka sediq Ahuyrika bsiyaq balay knou bay pndkanan nngalan sntkuwan. 

Knhbrawan hiyi sediq kngkawas 2019 u 93 kbkiyan 5983 knhbrawan hiyi. 
[[Patas bntasan:Location Equatorial Guinea AU Africa.svg|thumb|File:Location Equatorial Guinea AU Africa.svg-Ida nkiya nniqan lnglingay.(自然地理位置)]]
Ana so niqan Cutaw sunca ka hangan koka u, binaw balay bay mnuda dxral nniqan ucilung nanaq ka dhiya, ini ka kasi uda mdayak lmihu dxral ''koka'' dha. 
[[Patas bntasan:Malabo a 13-oct-01.jpg|thumb|File:Malabo a 13-oct-01.jpg（首都馬拉博）]]

== Rikisi（歷史） ==
[[Patas bntasan:Le Komo 1.JPG|thumb|File:Le Komo 1.JPG（Komo河）]]
Duma ''Cutaw Cineyya taru'' ka tnpusu mnniq hiya u sediq ''Pikomi'', wada yahan mddayak mluk sediq ''Pantu'' ka dxral dha.

kngkawas 1471 dhuq kngkawas 1472, tnpucilung  ''Budoya'' ''Fernão do Pó'' ka miying elu ucilung susa Indu cida u wada sndiyal ''Hweynadopotaw'', wada sndhu hangan sunca“''Formosa''”.  

Annopntaw u mniq burah kngkawan sndalan kiya, kiya ka so niyi mangal hangan.  

Kngkawas 1499, spuda“Pnsdhu kari Totesiriyasu”, wa mniq iril ''cing'' 50tu tuiril  dxral u subway ''Sipanya'', tunarac dxral u subway ''Budoya'', sediq Budoya pa kndadax cida mangal nniqan dxral ''Asia'' mi ''Ahuyrika'', ''Nanmeyco'' u to bay ''nSipanya'' kiya.  

Dhuq knrana ka mbbari quli cida, sediq ''Budoya'' ka wada pstuq biyax pusu pnyahan mi ''cuko.''

Kiya niyi ka snrdingan ''Sipanya'', ''Sipanya'' u meysa mniq ''Ahuyrika'' nniqan mbari quli uri.  

Kngkawas 1778, smruwa muway ''Sipanya'' duma ''tawyu'' ssiyaw ucilung ''Ahuyrika'' ka ''Budoya'', kiya mi ckcka ''taru'' mniq yayung ''Okwowey''(wa mniq ''Cyapong konghokwo'' saya) mi dxral iyax yayung ''Niju'', spuda niyi ka ngalan dha ppriyux kari, sediq ''Budoya'' ka iril ''cing 50tu'' tuiril mangal biyax nniqan ''Meyco''(tuiril ''Pasi'' saya) u wada srwanan ''Sipanya''.   

Mntna kngkawas wada mtmay ''Formosa'' ka ''Sipanya'', wada dha pryuxun tmhangan ''Hweynadopotaw'', muda kndamac sediq sndiyal.   

Binaw, alaw ka mrana ka narux mcayis kntilux, wada snpusal ini kndungus ka sediq Sipanya knthdil ''taw'' hini, wada malix mi mlatac ''taw'' niyi da.   

Babaw mtdiyal ka ckcka ''Sipanya'' daw, ''nSipanya Cineyya'' u wada mangal knou bay qpahun smmlun.   

Kngkawas 1959, wada ngalun ''Hweynandopo'' mi ''Muniho'' ddha ''haywaysng''.    

Kngkawas 1964 idas 1, wada mangalckcka cucu ka ddha sng niyi.    

Dhq kngkawas 1968, mniq ''minjoku dukuricu undo'' mi ''ryeynhokwo'' ddha biyax knchdilan niyi, wada srwanan muway ''dukuricu'' dhiya ka ''Sipanya''.     

Kngkawas 1968 idas 10 diyax 12, nSipanya Cineyya pa psdhu kari dukuricu, knpriyux hangan koka sa ''Cutaw Cineyya Konghokwo.''

== Nniqan（地理） ==
[[Patas bntasan:Chidao Jineiya-zh-tw.png|thumb|File:Chidao Jineiya-zh-tw.png（赤道幾內亞地圖）]]
Knkana ddxral ''Cutaw Cineyya'' pa 28,051 ''pinghwang kongri'',  kingal u ngalan nniqan Muniho(“nniqan ''Mupini''”), wa mniq ''Ahuyrika'', ya bay so knbbaraw tunarac tuiril, mi duril tuhunac tudaya tubbaraw hniwan, msqapah ''Komayrong'' mi ''Cyapong'', msridil mquri nniqan ''Muniho''.

Nniqan hiya u ''Pata'' ka pusu alang beyhing.

Tudha u wa mniq tuiril daya mi ckcka ''Cineyyawan Piawkotaw''(''cuminti'' cida u thnganan ''Hweynandopotaw'', Fernando Póo), ''sotu Cutaw Cineyya Marapo'' pa kiya ka wa mniq tudaya ''Piawkotaw.''

Kiya mi wa mniq tuiril hunac 598 ''kongri'' mi miyah ''Annopntaw（Annobón）''.

== ''Singcng cyuhwa''（行政區劃） ==
''Cutaw Cineyya singcng cyuhwa ici'' ka ''tacyu, arci ka sng.'' Kana ''koka'' pa psakan dha ''tacyu,'' mpitu ka ''sng''（provincias）：

''Haytaw tacyu''（Insular Region） Annopn sng（Annobón）

''Peypeyawko sng''（Bioko Norte）

''Nanpeyawko sng''（Bioko Sur）

''Taru tacyu''（Continental Region） ''Congnan sng''（Centro Sur）

''Ciayentomu sng''（Kie-Ntem）

''Pinhay sng''（Litoral）

''Weyrayensasu sng''（Wele-Nzas）

== Keyjay（經濟） ==
''Cutaw Cineyya'' ka tuhunac ''Sahara Ahuyrika kayhwa cong koka'', pphuma pnwalang ka pusu nngalan ''keyjay'' dha, pusu bay ''cuko'' dha pnwalang u ''koko'', tudha daw ''kahuy''.  

''Koka'' niyi u bsiyaq balay pniqan hangan kana mtqiri knlangan babaw dxral ini hari ''kayhwa, binaw kngkawas 1996 mniq Cutaw Cineyya sndiyal knou bay ngengalan gasoring, kndadax hiya cida wada ini biyaw mrata ka keyjay dha, kngkawas 1997 dhuq kngkawas 2001 pnsdkaun keyjay knrana pa dhuq 41.7%.''

Beytaq kngkawas 2004, wada mthunac Sahara Ahuyrika tuturu knbeyhing bay pnyahan ''gasoring kaka'' ka ''Cutaw Cineyya, knkingal diyax pa dhuq 36 beyki ngaba gasoring.''

Kngkawas 2001-2008 ka knrana GDP ''Cutaw Cineyya'' u dhuq 20%, knrbangan nengyeyn pumn ka dmkuh knrana niyi.      

''Cuko gasoring'' kngkawas 2009 pa wada dhuq 99% ka nngalang kana.     

Spun mita ka knkrana keyjay nxan u musa kndudul knmalu.     

Alaw wada mlih 40％ ka cuko, pnrdingan dknttu ou hbangan na u mnbalay wada knpriyux msciyuk, GDP na u knkana kngkawas 2009 na ya bay 20%.      

Ana tura bay mdurin ka nngalan hbangan knttu mbanah bntasan, spun mita musa dhuq mlih dhuq 5% ka GDP kngkawas 2010, binaw spun mita kngkawas 2011-12 u muda mntxan knrbangan dungan.      

Wada tkkla lmngelung kasi bay knou klwanan ''keyjay'' ka ''seyhu'', wada hmrinas quri ''cicu cyeynso'' ka ''tocu'', nduray niyi ka wisu mrana ssmlun.      

Kngkkawas niyi, mniq tucka iril Ahuyrika to bay so mstabuy ka keyjay cida u uda murux mdhu keyjay na ka ''Cutaw Cineyya, lmutuc 10 kngkawas ka mdhu hmrinas 26% ka spidaw bay mrana.''

Smdiyal ''gasoring'' mi kmari u wada kasi txan mrana bay ka ''keyjay koka'' ''Cutaw Cineyya, mduwi biyax mi tubaraw hnyuwan sediq pa wada tura bay mkala ka nngalan dha hbangan, nngalan hbangan knhbrawan balay sediq u wada mrana hari, wada knmalu hari ka kndusan nniqan dha.''

Kngkawas 2007 mnuda mssli tudha knkana ''koka jeyjay'' taykay, muda muda pprngaw sngtangal kngkawas 2008-2020 pkrana ''keyjay koka'' mi syakay, mniq kntbyaxan pkrana qpahun ''gasoring'' cida, knkana prading ''cyawtong'' mi ''tongsyun'' mi ''deyngki'' mi ''weysong'' ka cicu sosu smmlun, krmanun pkrana ka qpahun pnrwalang mi cyakong ka uuqun snalu qqcurux mi mmusa rmiwaw mi qpahun quri cinjong, dmudul pkrana knou kluwanan ''keyjay''.             

Kngkawas 2017 tumal pnsliyan ''koka'' pnyahan ''gasoring''.             

Kiya mi ana so knou bay GDP dha mniq sediq koka Ahuyrika ''Cutaw Cineyya, pdkanan mniq kana mtqiri knlangan babaw dxral u tu56.''

''Binaw quri so knkrana'' keyjay dha pa ini bay pnsbalay.              

Wana ini bay knhbaraw sediq niqan knkla dhuq mangal knmalu.              

Mniq ryeynhokwo ka kngkawas 2015 ppkla knkranan ssediq u, ''Cutaw Cineyya'' ka tu135.               

Ini khrinas dmka knhbrawan sediq ka niqan qsiya mahun, 20% ka llaqi u 5 kngkawas daw wada mrdang da.                

Quri so murux pskuraw ka ''seyhu'' pa mniq knkingal biyax sediq mi kntrawah ''meyti cupyaw'' u kngkawas u mniq“thiti bay”ka hangan dha.                

== Seyji（政治） ==
[[Patas bntasan:Ssg aeropuerto de malabo.jpg|thumb|File:Ssg aeropuerto de malabo.jpg（馬拉博聖伊莎貝爾國際機場）]]
Kngkawas 1968 babaw ''dukuricu'' ka ''Cutaw Cineyya d''aw'', ida tnsapah Nguema ka muda lmutuc nanaq llutuc dha pskuraw dmuwi biyax qmlahang.''

Kngkawas 1968 idas 10, ''Francisco Macías Nguema'' ka wada mwaya bay ''soto Cutaw Cineyya.'' Kngkawas ''1970 , wada pusa kari ka koka Cutaw Cineyya qrapun kana ka cngtang uxay dmuwi biyax qmnlahang.''

Kngkawas 1972, Nguema ka pusa kari hiya nanaq ka“''msoto'' beytaq nhdanan knudus”, kiya mi muda murux pskuraw qmlahang.  

Kngkawas 1979 idas 8, laqi tnswayi Nguema, “''koka kemin jnmin ucwang biyax bu”  hukubucyo Toawtoro Awpiang Nguema Mupasoko ka dmudul butayi pspaux, phiyu knbeyhing bay butayi ingkay, wada qrapun mi phqilun ka Nguema.''

Kngkawas 1982 wada malix qnlhangan ''butayi'' ka ''Cutaw Cineyya, Awpiang ka phyuwan soto, lmutuc dmuwi waya murux cngtang, dhuq balay kngkawas 1990 ka knpriyux dmuwi waya hbaraw cngtang.''

Mniq kngkawas 1989 mi kngkawas 1996 mi kngkawas 2009 mnturu mangal ''soto'' ka ''Awpiang.''

Trahuc na u phiyu ''Conggiying'' 100 hiyi ''Sanggiying'' 75 hiyi, ''Cutaw Cineyya'' pa niqan ndanan mtqiri knlangan babaw dxral, bsiyaq bay ngalan ''soto.''

== Niqan nina（其他） ==
Kngkawas 1974, mpatas Ingkoku Horeyriko Hosaysu mniq patas bnatas na “The Dogs of War”cka hiya, dmuwi ''Cutaw Cineyya'' ka pusu spatas na'', nsung na matas ka koka Cankoro Ahuyrika, snrnu mpdudul Ingkoku kwangyey lmawa Oco pnsliyan kuyongping dmudul pspaux seyhu, pnngalan kari quri kndadax hiya muda dmuwi biyax mangal king bhuway cuyeyn.''

Pnkla 22 kngkawas ka patas niyi daw, balay bay smdiyal mndungus bay ''cuyeyn(gasoring)'' ka ''Cutaw Cineyya.''

''Kngkawas 2004, ingkoku cyeyn kuyongping Simon Mann ka iyux bay kndadax tuhunac Ahuyrika lmawa kuyongcyun muda pspaux seyhu, peyyah quli bukung  priyux Awpiang, kndadax hiya muda qmlahang gasoring cuyeyn koka niyi.''

Binaw uuda dha pspaux ''seyhu'' u wada ini pndungus.              

Ndanan niyi pa so sklwiun mntna bay patas bnatas “The Dogs of War”uri.                

Laqi na sosyang cuxan Ingkoku Cayciar hujn Mako Cayciar ka tyuwan dha dnayaw hbangan muda pprngaw pspaux seyhu ka hiya uri, Ingkoku kokay ging mi mpatas patas Cyeyhori Aco uri ka wada hliyan psumu hbangan pspaux seyhu.                     

Simon Mann pa alaw jikeyng niyi wada phmuk sapah kung dhuq kngkawas 2009 “alaw quri qqlahang biyax sediq”wada plaxun.                     

== Pnyahan pnatas(參考資料) ==
[[Snakun:Toda]]
* [http://www.cia.gov/ CIA]
* [http://www.mofa.gov.tw/default.html 外交部]
* [https://en.wikipedia.org/wiki/List_of_current_heads_of_state_and_government List of current heads of state and government]
*https://zh.wikipedia.org/wiki/赤道几内亚<nowiki/>（參考自中文維基百科）
