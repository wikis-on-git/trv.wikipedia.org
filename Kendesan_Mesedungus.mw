== Kendesan Mesedungus (夫妻生活) ==
Tama ka pusu balay kingal ruwan sapah [[Truku]] , kiya ka kiya ni kana ana manu ddaun o asi ka mnda prngagan kana ruwan sapah , kkmalu kana kingal ruwan sapah o mttbiyax balay qmpah kana , mnduwa balay mseasug ka qpahun uri , kiya o kuyuh ka mmkay sapah、mslhkah ka qpahun kykuyuh , ni snaw o mmiyak quri ngangut mshjil qpahun dha , tai saw embbiyax kndsan ni mqqaras ka kingal ruwan sapah nii , bubu ka mduuy kana dnuuy , kiya ka kiya ni niqan saw djiyun o asi ka mnda empprngaw kana kingal ruwan .

== 參考文獻 ==
* 金清山. (2011). Wikipedia 維基百科 族語詞條試寫─原住民族語詞條 2011作品集. 教育部.
[[Snakun:Truku(太魯閣語)]]
