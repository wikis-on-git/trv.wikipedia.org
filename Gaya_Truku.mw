Gaya Truku 太魯閣族的習俗

Pusu bi kndsan Truku sbiyaw ka gaya, Ga hiya kana ka pprgun euda kndsan. Pbrihun ni bshqun o qmita muda su “gaya” ka pusu na. Hmici tmgsa malu kndsan gaya ka pusu rudan [[Truku]] sbiyaw, kiya o gaya tmsma, psdhug bi rmngaw lqian dha ka rudan, Iya bi hmut mtmay qrunang seejiq ni iya bi uda mangal samant tnjiyal qlubung dha. Gaya kndsan risaw ni wauwa o iya bi hmut mkarat kari, nasi niqan muda dha ka risaw ni wauwa do asi pstrngi nhari,  yasa nasi ini saw kiya do ruwan sapah risaw aji uri o sapah wauwa ga pgrqilun smahug utux, kiya q musa bbuyu ka snaw o ini angal kingal samat ni mangal luqih, musa mdkrang uri o mangal luqih ni wada ngalun pais ka tunux niya, kana euda dha kingal ruwan sapah o ini bi pnduwa kana, manu saw kiya rudan o psdhgun dha bi dmudug lqian ka gaya Truku hnici rudan. Duri ga laqi o asi ka kmsdrudan bi ni smparu rudan, kika sbliqun utux. Quri utux o utux tminun kika bari sun rudan. Maxal idas maxal rima jiyax knkingal hngkawas o muda nami psmiyan paru ka Truku. Psmiyan nii o kika Mgay Bari, spprunu bi Truku ka smiyan nii, muda nami o saw nii, murug nami saw endaan rudan sbiyaw, paah ska rabi 1 tuki bitaq 4 tuki babaw kndaxan jiyax nii, muda nami  mqaras Mgay Bari kana ka alang Truku, miyah teumal mseupu psmiyan kana ka lupung, seejiq mniyah ni seejiq ruway.  

== pnyahan kari ==
口述耆老Iyang Ciyang 2015  

[[Snakun:Truku(太魯閣語)]]
