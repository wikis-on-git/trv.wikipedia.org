lala balay pnhuma dha sungut ka Truku sbiyaw, pusu bi damat mahan bgu ni uqan hiyi na, rmbang balay malu bi mahan bgu ka gmaxan ta hiyi samat mhapuy, dnengaan ka buwax sungut nii o rmabang bi ni suyang knux na ni shiya bi uqun uri, knux niya o saw bi msagi seejiq miya mseupu mkan gaga mhapuy sungut sapah. sungut o kingal hngkawas pxalo ka hgtun ta hiyi niya.12 idas ka emphpah ni yaa bi 3 aji uri o 4 idas ka saan hmgut hiyi niya ni phdagan pdngu. mdngu balay do kiya malu balay gikan qaqay ska bluhing, asi iyah kana ka buwax sungut nii.qhuni sungut nii o llbu balay, tai emphpah do bi mrhibung ka lhang niya malu bi qtaan. Sungut o kuxul bi uqun seejiq Amis, ungat sungut ka dhjya, kiya ka kiya ni lala balay buwax payay ka dhiya. Truku o ungat buwax payay, kiya do o madas sungut musa priyux buwax payay Amis ka Truku. 1 brhuwa sungut o 1 brhuwa buwax payay uri. 

== pnyahan kari ==
* 金清山. (2011). Wikipedia 維基百科 族語詞條試寫─原住民族語詞條 2011作品集. 教育部.
[[Snakun:Truku(太魯閣語)]]
