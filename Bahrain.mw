[[Patas bntasan:Flag of Bahrain.svg|thumb|Flag of Bahrain-Parin kwoci(巴林)|alt=|350x350px]]

= Bahrain（巴林） =
Gaga kska Yacow ka [[Bahrain]], 26 00 N, 50 33 E ka gaga na nniqan.

Kana ka knlbangan na o 760 sq km（hangan na o Tg188）[[Patas bntasan:Emblem of Bahrain.svg|thumb|130x130px|File:Emblem of Bahrain.svg-Kwohwey (國徽)]](knlbanga [[dxgal Nsgan Bsuring ni Alang|dxgal]] o 760 sq km, knlbangan qsiya o 0 sq km). 

Kana ka sejiqun o niqan 1,378,904 hiyi. 

Gaga [[Manama]] ka pusu alang paru, jiyax 16 idas 12 ka jiyax skrayan klwaan. 

Manu ka dxgal Bahrain ga wada sugan 11.30%  ka dxgal qpahan, 0.70% ka dxgal bbuyu, rahuq dxgal do niqan 88% na.

Bukung klwaan ta sayang o kiya ka Hamad bin Isa bin Salman Al Khalifa, pnaah hngkawas1999 idas 3 jiyax 6pnrajing kmlawa klwaan.

cinkhulan sa knita’ sa brbiru’

== Parin(巴林) ==
[[Patas bntasan:Bahrain on the globe (Afro-Eurasia centered).svg|thumb|210x210px|File:Bahrain on the globe (Afro-Eurasia centered).svg-Ida nkiya nniqan lnglingay (自然地理位置)]]
Koka ''Parin''(kari ''Arapo'':( مملكة البحرين‎ ) quri so hnang bnatas Mamlakat al-Baḥrayn), sunca dha ''Parin''(mbahang i/bɑːˈreɪn/; kari ''Arapo'':‏البحرين‎ quri so hnang bnatas al-Baḥrayn; kari Posu：‏بحرین‎ Bahreyn), kiya u kaka ckcka ucilung wa mniq iril. Asia mi msdalih tuiril ''Posuwan'', Maynama ka sotu. ''Parin'' taw u beyhing bay tawyu ''Parin'', knbbaraw turahuc dhuq tudaya u 55 kongri, knllabang tunarac dhuq tuiril u 18 kongri, kana balay ''Knbeyhing'' dxral u 562 pinghwang kongri. ''Sauti Arapou'' wa mniq tuiril ''Parin'', kiya mi malu kndadax  hakaw  bukung ''Hwahede'' lmutuc, ''Irang'' u wa mniq Tudaya ''Parin''  200 kongri；Kata pantaw u wa mniq tunarac turahuc ''Parin''.                                                                        

Karac u mmtilux  karac mbnaqi mbbuyu. Kngkawas 2010, knhbrawan kana hiyi ''Parin'' u 1,234,571, kiya mi 666,172 knhbrawan hiyi ka sediq kndadax koka icil. ''Parin'' u pnrdingan qmita knkranan alang ''Tiarmun'', Kngkawas 628, wada nniqan muIsrankyo ka ''Parin'' kiya mi kngkawas 1602 u wada lwaqan bukung ''Apas Sahwey'' wangcaw.Kngkawas 1783, kndadax bukung ''Kacaar'' mluk ''Parin'' ka ''Paniupa'' joku, kiya mi spuda Kngkawas 1783, kndadax bukung ''Kacaar'' mluk ''Parin'' ka ''Paniupa joku'', kiya mi spuda tnsapah ''Aroharihwa'' phiyu mi qmlahang dhuq saya, ''Ayhamayto'' Aarhwata ka muwaya bay hacimu(bukung).                                                                         

19 seyki thiti, ''Parin'' mi Ingkoku pa ppatas patas pnsdhuwan, mudxral qnlhangan Ingkoku, qlhangan Ingkoku. Kngkawas 1971, mlatac ka Ingkoku, mniq mngari qnlhangan Ingkoku ka ''Takongko'' u, ''Parin'' mi Kata dukuricu phiyu takongko(Aymiar), msngari mpitu ''Takongko'' ka wada phiyu pnspuwan Arapo Takongko. Kngkawas 2002 u wada pkla kari knpriyux muwangko ka ''Parin. Parin'' u muwaya bay tumal tubukuy gasoring ngengalan hbangan koka ''Posuwan''. ''Binaw'' ngengalan hbangan ''Parin'' saya pa uxay wana sntama quri gasoring, kndadax 20 seyki tubukuy, wada tumal ou hbangan pkrana hhbangan mi qpahun ryoko. ''Sotu'' na ka ''Maynama'', kiya ka beyhing bay nniqan pkrana hbangan ckcka koka mi gaykoku.                                                                         

Niqan bay knbeyhing knkrana ssediq ka ''Parin''(kana jeynseykay u tu44 bang), ngalan sskuwan hbangan jeynseykay qmita oubay snstkuwan ''keyjay'' uri. Kngkawas 2001, wada mupusu bay pnspuwan dangi uxay ''Peyyey'' ka ''Parin'', ''Sringpu'' tu5 cyeyntuy haycyun ''Amirika'' pa kiya ka tnpusu mniq ''Maynamay'', qnburang qqita dha uuda ''Posuwan'' mi ucilung ''Intu''.                                                                        

[[Patas bntasan:Manama Skyline.jpg|thumb|678x678px|File:Manama Skyline.jpg-Alang Parin(巴林全景)]]                                                                                                                              






<br />

== Pusu dduwi kari(語源) ==
Kari ''Arapo'' ka ''Parin(Baḥrayn)'' pa uucilung(''bahr'') ''swangsu singtay'', so kiya u ''al-Bahrayn'' pa kiya ka tmiyu“ddha ucilung niyu”. Mn5 pcriyu mniq ''Kurancing'' ka kari niyi, binaw pusu bay pnrdungan cida u uxay tmiyu ''Parintaw,'' stiyu na u tunarac ''Arapo pantaw''. Nniqan niyi u kndadax ''Pasura Posuwan'' turahuc lmutuc, kana ''Parin'' mi ''Koweyto'' mi ''Hasaryuco'' mi ''Katihu'' mi Pnspuwan ''Arapo Takongko'' mi ''Kata'' mi turahuc ''Irako'', kndudul dhuq tudaya '''''Aman'''''. Kana nniqan ssiyaw ucilung tunarac ''Arapo'' knmaxal kbkuy kngkawan pa splawa dha ''Parin''.  

Binaw diyax saya, ddha ucilung niyi pa tmiyu rriqi ucilung tuiril mi tunarac ''Parinpantaw'', ucilung ''taw'' tudaya mi turahuc, uxay uri u tmiyu qsiya hnuru kndadax dxral sttimu mi qsiya balay mmahun. Kingal nanaq tnkari uri u ddha ucilung niyi pa tmiyu beyhing msama ucilung “''Posuwan''” mi kingal beyhing langu qsiya msdalih ''Hasaryuco''.  

Kngkawas 1971 idas 8 diyax 15, ''Parin'' ''Takongko'' qnlhangan tnsapah ''Aleharihwa'' pa uxay ''koka'' qnlhangan ''Ingkoku'' da, wada pusa kari balay bay mndungus ''dukuricu''.  

== Ndanan/Rikisi (歷史) ==
Brah kngkawas pntingan Yesu 3000 cida da u tna phiyu ''maci''. Brah 1000 kngkawas cida u miyah hini ka sediq ''Hweynici.'' Kngkawas tu7 seyki cida wada msupu ''Pasura''

''seng Arapotiko'' ka ''Parin.''Wada ddulan waya ''Arapo,'' kiya ka wada so luhay ''Musrin saya.'' Kngkawas 1507-1602 cida yahan knnrmux mangal ''Putawya,'' bukuy da u wada yahan qmlahang ''Posutiko'' dungan Kngkawas 1783 cida spoxan ka ''Posu'' qmnlahang'','' pusa kari dukuricu. Kngkawa 1820 cida yahan knnrmux Ingkoku, kngkawas 1892 cida da u wada muqnlhangan

Ingkoku. Kngkawas 1957 cida, pukla kari ka seyhu Ingkoku, ''Parin'' u“ ''Dukuricu Takongko Qnlhangan Ingkoku'' ”. Kngkawas 1971 idas 8 idas 14, wada mndungus bay dukuricu ka ''Parin''. Kngkawas 2020 idas 2 diyax 14, wada knpriyux ''Parin wangko'' ka hangan koka ''Parin Takongko'', tnbukung koka ''Aymiar'' pa wada knpriyux tmhangan sunca kwowang, wada brahun 5 cuqi ka 8 cuqi splawa koka. 

== Seyji（政治） ==
[[Patas bntasan:Hamad bin Issa Al Khalifa et Bush.jpg|thumb|File:Hamad bin Issa Al Khalifa et Bush.jpg (布希與巴林國王)]]
[[Patas bntasan:AradFort.jpg|thumb|File:AradFort.jpg(阿拉德堡)]]
[[Patas bntasan:Bahrain wind tower.jpg|thumb|File:Bahrain wind tower.jpg(風塔型建築)]]
Pnwaya ''seyji'' u tnbukung phiyu ''keyngpo wangkwo.''Tnbukung ''koka'' pa ''kwowang,'' tiping biyax ka tnpusu seyhu, knkingan tnualang u niqan biyax tmqlang nana alang, malu muru pnluhay nanaq muda qmlahang uuda tnualang, mray so tnualang ''Isuran'' muru pnwaya ''Isurankyo'',tnualang ''Kiristokyo'' muru pnwaya ''Kiristokyo'', tnualang ''Ingtu'' u muru pnwaya ''Ingtukyo''. Kngkawas 2002 idas 10 phiyu ''sanggingkay'' mi ''conggingkay'' ddha pnwaya ''ying gikay.'' ''Sangging'' u pnsdhuwan ''Kwowang'', ''congging u spuda seyngkyo phiyu.'' Hiya ka muwaya balay muda ''seyngkyo kokoingkay'' mi ''koka Arapo'' sptumal quri ''seyji'' ka qridin.    

==Singcyuhwa(行政區劃) ==
Kana ''koka'' u psnaqan 4 ''song'' : ''Sotusong'', ''Muharakosong'', ''Tudayasong'' mi ''Turahucsong''.

== Nniqan(地理) ==
''Parin'' u wa mniq tunarac ''Sauti Arapo'' mi msdalih tuiril ssiyaw ucilung ''Posuwan'', ''cyuntaw'' quri so dxral mbrnux mi mdngu. Hiya u kndadax turuma bnaqi bbuyu brnux mkala 134 ''meyta'' mi tubaraw bay sqrngun duwiyaq. Kana balay knpruwan dxral ''Parin'' pa 665 ''pinghwang kongri'', binaw alaw ka muda qpahun hhriyun ucilung ka dxral smatang pkrana dxral, wada mrana dhuq 780 ''pinghwanh kongri'' ka knpruwan dxral, mabang knpruwan dxral ''Ingkoku'' ''mantaw''.

''Parin'' pa naka bay ''cyuntaw'' pnspuwan 33 knou ''tawyu'', binaw kha bay hnriwan dxral ka ucilung da mi wada musaya niyi da:    kngkawas 2008 idas 8, wada mrana 84 ka knou ''tawyu''. ''Parin'' u niqan 161 ''kongri'' ka elu ssiyaw uculung, ini psupu ''koka'' icil ka ayus na. Wada pusa kari ka ''Parin'' niqan 22 ''kongri''(12 ''hayri'') ka knpruwan ucilung mi 44 ''kongri''(24 ''hayri'') ka ''piryeyncyu''. Spuda knpruwan ka ''Parintawyu'' pa, ''Parintaw'' mi ''Howaarcyuntaw'' mi ''Muharakotaw'' mi ''Umuannasantaw'' mi ''Sitorataw''. Kiya mi mhuriq mi mtilux ka rbawan, misan ''Parin'' u wada knbaka bay muxul kiya. Ida nkiya ''cuweyn'' u kiya ka ''gasoring'' msdalih ucilung mi ''gasu'' mi qqcurux. Knpruwan kana dxral ''Parin'' malu ngalun mhuma pnwalang pa 2.82％ balay.

92％ knpruwan kana ''Parin'' ka bnaqi bbuyu, ida nkiya mqraqil ''Parin'' u pusu bay pa so luhay nanaq uqan kndnguwan mi quri mnuhur bnaqi. Snturung uka kdkanan kndkilan ka ''Parin'', kiya mi muapung mbnaqi kndnguwan ka dxral pphmaun mi wada msbukuy ka ayus ucilung(wada sliqun ka ''sanhucyaw'' mi qqhuni). Pusu bay wada pqnaqah pa kiya ka beyhing asu mi ''koba'' hndanan ''gasoring'' mi ''kacideynsyo'', krinah bay ka snliqan na nniqan ini srwani puda waya, mray so ''Tuporiwan''. Kiya uri na, ''nojyo'' mi ttnsapah u wada scuqi dmuwi pusu bay ''hansweyceng'' ''Parin''-''Taman hansweyceng'', kiya ka wada mstmuwan so dmka sqsiya stmuwan mi msqsiya timu balay. So kiya prading muda ''hwaswey'' ''keyngkyo'' qsiya ka ''Parin'' da, kiya mi ''keytey'' nniqan prading mstmuwan ka ''hansweyceng'', kiya u muda pkla so quri inu ka danan so kiya.

== Karac（氣候） ==
Riyahan kndudul tudaya ''Posuwan'' mi ckcka ''Irang'' duwiyaq ''Cakorosumay'', knttu muda msbihur mstruma ka ''Parin''. 6 ida dhuq 7 idas cida, Mnuhur bnaqi (tnualang u thnganandha buwihur Syamaar) mniyah ''Irako'' mi ''Sauti'' ''Arapo'' pa kndadax buwihur tuiril tudaya mquri ''Parin'' msbuwihur, beytaq ini trura qtanan ka ''Parin''. Kha bay kntxlan rbawan  ka ''Parin''. Ini qrbuq ka uucilung ssiyaw ''Parin'', rbawan cida u ini biyaw kndudul mtilux, mpkala qnhriqan balay uri, krinah bay ka cka rabi da. Mniq mnsung diyax pa, kntlxan rbawan u mkala dhuq 50°C (122°F). Ini kklay mi sntikuh bay qnyuxan na ka ''Parin'', pusu bay yahan quyux u mniq misan, spatas ndanan tnkawas beyhing bay nyahan quyux pa 71.8 hawmi balay.    

== Sengu Toyangsing (生物多樣性) ==
[[Patas bntasan:Birds in Al-Areen Wildlife Park.jpg|thumb|''Tahungkwan'' ka qduda tnpusu mntuting ''Parin''.（大紅鸛為巴林原生鳥類）]]
Kari kluwanan qqduda ka ''Parincyuntaw'', hmrinas 330 kluwanan qqduda, kiya mi 26  kluwanan ka mniq ''Parin'' prana. Misan u hmrinas 100 knbkiyan knou ka ''honyaw'' muda nniqan ''Posuwan''. Kiya ka knkana uxay biyaw mpuka ka qduda ''ringhopaw'' uri, qduda ''honyaw'' krpuhan cida ''Parin''. Kari bay ''tawyu'' mi ini qrbuq ucilung ''Parin'' u spruwan bay ''jeynseykay'' spkranan qduda ''rucu''(''Socotra cormorant''), spatas mniq ''Howaar cyuntaw'' u hmrinas 10 knbkiyan tmilung mi bubu. Wana 18 knluwanan ka qntanan ccamac binaw miric bbaraw urung Arapo u alaw wada udukan smipaq mi pkngatun. Ryangcirey mi mkkarang spatas u 25 kluwanan, niqan 21 kluwanan ka tlaway uri mi 307kluwanan ka pnwalang. Knou bay kluwanan ka mnnudus ucilung uri, kiya ka knkana qapur bay so pawa spriq ucilung mi cclaq, ''pancwang sanhucyaw''…, pawa spriq ucilung u pusu bay pnyahan uuqun ''juken'' mi msama kuluk ucilung. Kngkawas 2003, ''Seyhu Parin'' pa hmtur mniq uucilung dha qmraq dapa ucilung mi kuluk ucilung mi ''haytwen.''

''Howaar cyuntaw pawhucyu'' u mndungus bay nniqan tmabu mi pkranan kana tnuda qduda ucilung, kiya u pnkanan ''jeynseykay'' nniqan tnuda qqduda ka hini, tubeyhing bay kana ''jeynseykay'' nniqan spkranan qduda ''rucu'' uri, ssiyaw ''cyuntaw Parin'' pa wada muthiti ''Awtariya'' da u, tudha ''jeynseykay'' nniqan pnspuwan ''Juken'' uri. ''Parin'' saya pa niqan ''Howaar cyuntaw'' mi ''Masutan taw'' mi ''Ajweyto'' ''haywan'' mi ''Tuporiwan'' mi ''Ayarayrin'' sanan sdhmanan ccamac rima tnyuwan ''pawhucyu'', kiya mi brah tuspac ''pawhucyu'' u wa mniq uucilung.        

== Knhbrawan hiyi (人口) ==
Knhbrawan hiyi sediq ''Parin'' u ya bay 650,604（ndanan smpu kngkawas 2001 cida）, kndadax ''koka'' icil u 1/3. Pusu bay nniqan dha u ''Manmah'' mi ''Muharrq'', knkrana knhbrawan sediq u ''2.96%''. Kari srngaw ''seyhu'' u kari ''Arapo'', alaw knhbaraw ka sediq kndadax ''koka'' icil, malu dmuwi kari ''Eygo'' uri.

== Snhiyan(宗教） ==
Snhiyan koka ''Parin'' pa ''Isrankyo'', knhbrawan hiyi sediq ''Parin'' u to bay Musurin kana. Knhbrawan hiyi Soyeypay mi Syunnipay ddha niyi pa, mniq ''Parin'' ''Musurin'' u uka pndkanan spatas seyhu, binaw ya bay 65-75％ Musurin u Soyeypay. Uxay wana ''Musurin'' uri nanaq, ''Parin'' pa niqan snhiyan ''Kiristokyo'' mi ''Intukyo'' uri. Kngkawas 2010 mndanan smpu uxay snhiyan ''Musurin'' ka knhbrawan sediq ''Parin'' pa 367,683 hiyi.   

== Nngalan hbangan/Keyjay （經濟） ==
Pnrdingan bay ''Parin'' u nniqan rriqi ucilung mangal cencumi mawyi congsin, pusu bay nngalan hbangan sediqtnualang u mangal secu mi tmqcurux mi qpahun mbbarikiya ka stsmaun kndusan. Kngkawas 1933 sndiyal gasoring da u, wada muwaya bayqmpah mangal gasoring koka nniqan rriqi ucilung ka ''Parin'', wada tura bay snliyan gasoring u 1712 knbkiyan twen, snliyan gasu ida nkiya u 924 oku rihwangmi. ''Parin'' pa cinjong congsin nniqan rriqi ucilung uri.  Spuda snpuwan patas kngkawas 2004 pa, snstkuwan kana sediq koka u: 100 oku pila ''Amirika'', snstkuwan kana txtaxa hiyi sediq u: 13590 pila ''Amirika'', sediq koka snstkuwan pnpkranan u, 5.6％, snstkuwan hbangan pnquri nganguc u145 oku pila Amirika, kiya u cingko u 61 oku pila ''Amirika'', cuko u 84 oku pila ''Amirika''.      

Spuda patas pnklanan kari kngkawas 2006 idas 1 ''Ryeynhoko'' ''Siya'' ''keyjay'' mi ''syakay'' ''Ingkay'', ''Parin'' u ''koka'' ini biyaw knkrana ''keyjay'' kana ckcka ''seykay Arapo''. Mnniqan nniqan ''Congtong'' mtrawah balay ''keyjay tisi'' ka ''Parin'' uri, mmniq kngkawas 2001 pnklanan pneyyah ''Amirika cwantong cicinhwey'' mi ''Hwaarcyey jupaw'' ka ''keyjay'' mtrawah ckcka ''cusu'', tu12 bnkuwan ''jeynseykay'' ka ''Parin''. Kngkawas 2008, mniq ''Runtun cinjongceng cinjong congsin cweyncyo cinjong congsin'' ckcka cusu, wada ngalun ''jeynseykay'' ini bay biyaw mrana pnsliyan ''keyjay'' uri. ''Ginghangyey'' mi ''cinjong fuuyey'' na ''Parin'',  quri so ''Isuran ginghang'' ''yeywu'', kndadax nniqan hiya alaw ka sntama dmuwi ''gasoring'' mi knnranan mi msblayaq, snalu pneyyah ''gasoring'' mi ''cyakongpin'' ka knou bay snalu ''cuko Parin'', kiya ka nngalan ''cuko 60％'' mi nngalan ''seyhu 70％'', kiya mi nngalan kana sntkuwan ''koka 11％''. ''Arumi'' ka Tudha snalu ''cuko'', tubukuy da u ''cinjong'' mi ''jayryaw'' ssalu sapah.           

Mndan na ''keyjay Parin'' u kndadax kngkawas 1985 dhuq saya muru ''neydang''  ''kwoci gasorin'' mi ini sangay knkpriyux. Alaw ka knmalu bay quri ''tongsyun'' mi smnluwan ppaun rrulu, ou bay nniqan ''congpu'' nniqan ''kojyo'' ''koka'' icil ka ''Parin'', kiya mi ou ka pusu qqphun ''koba'' ka wisu sphiyu. Alaw wana ''2.9％'' dxral qqpahun phmaun pnwalang na ka Parin,  so kiya u qqpahun quri pnwalang pa wana balay ''0.5％'' ka nngalan kana hbangan ckcka ''koka''. ''Parin'' u ''nongcapin cingcinkokwo''. Mniq kngkawas 2004, wada msupu ppatas pnsdhuwan ''Amirika-Parin cuyo mawyi syeyting'' ka ''Parin'', wada mlih ka qnriqu mawyi ddha ''koka'' niyi.           

Dmbbiyax uka qqpahun mi ''gasoring'' mi kndnguwan ddiyun qqsiya truma ka pusu bay bsiyaq ''keyjay monday Parin''. Kngkawas 2008 patas uka qqpahun u 4％, kiya mi 85％ ka dqqridin. Kngkawas 2007, Dndulan ngalan ''Rawkong bucyo'' ka ''Macito Aar Arawey hakasey'' ka qpahun ''rawtong kayko,'' wada muwaya balay muda pnwaya dmayaw sediq uka qpahun ''koka Arapo'' ka ''Parin''.           

== Smnluwan ''Cyawtong (''交通建設) ==
Niqan knmalu bay smnluwan na elu beyhing ka ''Parin'', krinah knmalu ka wa niqan ''sotu Maynamay''. Kngkawas 1930 cida, wada pdudul ssalu elu ''Parin kawsukongru'' mi elu balay ka sndiyal ''gasoring'', kiya mi lmutuc duma sthiyaq lualang, mray so elu Tayya uusa Maynamay. Kngkawas 1929, phiyu smalu hakaw qhuni lmutuc ''Maynamay'' mi tunarac ''Muharako'' ka ''Parin'', thiti da u kngkawas 1941 snbrahan smmalu burah titaw rmirih smudan hakaw qhuni, saya u niqan turu hakaw ''syeyntayhwa'' llmutuc ddha alang niyi. ''Parin kwoci cicang'' pa babaw mnhdu smalu kngkawas 1932, mnsnun mhdu smalu ka ''hwancwang'' ''tawru'' mi ''kawsukongru,'' smalu  elu ''Maynamay'' lmutuc lualang tudaya ''seng'' mi tuckcka turahuc ''beyhing'' alang mkbrnux ''Parin'' uri.  

Spac pusu balay ''tawyu'' mi kana alang mkbrnux ''Parin'' mi lualang u niqan knmalu bay elu mllutuc kana. Kngkawas 2002 cida kana elu u ''3164 kongri'', kiya mi ''2433 kongri'' u elu niqan hndanan ''krotang''. Kiya uri u smnalu hmrinas ''2.8 kongri'' ka ''titaw'' lmutuc ''Maynamay'' mi ''Muharakotaw'', kiya uri mi kingal hakaw lmutuc ''Sitorataw''. Lmutuc ''Parin'' mi ''Sauti Arapo'' mi muda ''Umunasantaw Kwowang Hwahoto'' Beyhing hakaw knbbaraw na u ''24 kongri'', pnuda ''Sauti Arapo'' dmayaw hbangan smnalu, mnhdu smalu kngkawas 1986 idas12. Kngkawas 2008, spuwan kana mnuda t''itaw kwocing'' ka knhbrawan sediq u 17,743,495 hiyi.   

Mnniq ''Muharataw'' tunarac daya ka ''Parin kwocicicang(BIA)'' u pusu balay ''kwocicicang Parin''. ''Cicang'' kiya u kngkawas 2010 mnuda ''seyri'' hmrinas mn10 knbkiyan ''hangpan'', hmrinas 800 knbkiyan ka knhbrawan hiyi. Pusu bay ''koka'' ''hangkong kongsu Parin'' u ''Haywan hangkong'', kiya mi ''Parin kwocicicang'' ka ''congpu''. ''Minasaman'' ''kang'' u pusu bay ''kangpu'', 15 ka kana balay ssanan trdu asu. Kngkawas ''2001'', ''Parin'' u niqan 8 ka ''1,000 tun'' asu pbbari, kana balay u hmrinas ''270784 tun''. Pusu balay stmanan ppanun mniq ''maci'' pa niqan rulu nanaq tnsapah mi hayya ''taxi'' uxay uri u ''basu''.   

== Ryoko(旅遊) ==
Kngkawas 2008 cida pa niqan hmrinas 800 knbkiyan knhbrawan hiyi sediq ka mniyah rmiwaw ''Parin'', ana nanaq to bay so kndadax ''koka Arapo'' ka knhbaraw balay, binaw wada kndudul mrana uri ka kndadax ''koka'' icil sediq mniyah rmiwaw hini, kiya mi kawas kawas mniq ''Parin kwoci saytaw'' pnsung ''hayya icihwangcengsu Parin tacyangsay'' u knhbrawan bay uri ka mpriwaw sediq kndadax ''koka'' icil. Wada mrimax quri ''jidayi Arapo'' saya mi 5,000 kngkawas ndanan ''kawku'' hniti ''jaysang'', niqan ou bay smudal qnabil qqlahang alang, kiya mi kiya ka nniqan ''Tiarmu'' ''wenming'' wa mniq ''Parinpaw'' ngalan Ryeynheko cyawkewan cucu hniti ''jaysang jeynseykay'', qnabil qqlangan saya u pnhiyu qnlhangan ''Putawya'' cida, kiya uri u 16 ''seyki'' mnhdu smalu mi wa mniq ''Aterakupaw'' ''Muharako'' u niqan bay hhangan uri.  

Niqan ou bay ''pwoukwan'' uri: Snkuwan ''Parin koka pwoukwan'' kndadax 9000 kngkawas bbtunux ''jidayi'' mi ''Tiarmu'' ''wenming'' dhuq lmlamu qqiya ''bungka Arapo''; sapah ''Kurancing u'' kiya ka ''pwoukwan'' smku patas ''Kurancing;'' ''Pwoukwan gasoring'' pa pqita patas mi ''kikayi'' sndalan dha ''gasoring'' kngkawas 1931. Quri so qqtaun ndanan, ''Kamisu'' ''cingcensu'' u pnhiyu kngkawas 692, wada sbrahun smalu ''15-16 seyki'' dungan, kiya ka knrudah bay ''cingcensu''; Papa sntyeyn u pnhiyu Tiarmu jidayi; niqan 85000 ''knou'' ka habung cbiyaw Ari, malu scikun 3000 kngkawas ka rikisi. Ya bay 400 kngkawas ka kngkawas na Qhuni kndusan, mdakil mudus uka hranan qsiya mi mniq ssiyaw ''Saciar'' bnaqi bbuyu tutrahuc ''Parin'', kiya ka niqan bay hhangan yahan rmiwaw uri.   

Knrmux qsiya tmapaq mi tapa dapa dmayi mi sdmhaw qduda(pusu bay u mniq ''Howaar cyutaw'') ka sprun bay plahun ryoko ''Parin''. Pusu bbriyan qqiya ''sotu Maynamay'' u yahan balay hbaraw mpriwaw kndadax ''gaykoku'', mray so pusu alang mkbrnux ''Parin'' mi bbriyan qqiya ''Sihu'' mi ''Sitora congsin'' uri. Qqrasun bay mpriwaw uri ka ''Maynamay'' wa mniq smudan alang mkbrnux ''Maynamay suci'' mi ''King sucang''. Kndadax kngkawas 2005, kngkawas idas 3 u muda ''bungka cucwen'' ka ''Parin'', splawa kana ka knkingal alang  txtaxa ''inyeycya'' mi ''isucya''. Wada mangal pnhyuwan wowan ''Arapo ryeynmong'' kngkawas 2012 ''Arapo bungka cutu'' mi kngkawas 2013 ''Arapo ryoko cutu''. Kngkawas 2012 ''tesecyey'' pnsliyan ''ingaku'' cida u pusu bay psdhmanan u ''Anteryey Pocyari'' mi ''Huriaw Ikoraysiyasu'' mi ''inyeycya'' icil uri.     

== Quri undo(體育) ==
''Boru'' btran ka skxlun bay ''Parin''. ''Parin'' u mniq kngkawas 1984 rbawan ''Awrinpiko undokay'' babaw muwaya tumal pnsung da u, beytaq saya pa mnmturu tumal ''Awrinpiko undokay.'' Kana ''rikisi Parin'' u kingal bay mnnangal dha snadu ''Awrinpiko undokay'', kiya mi mnangal ''Mari Yosohu Cyamaar'' kngkawas 2012 mniq ''Runtun Awrinpiko undokay'' pnsung tmalang 1500 ''kongcu'' wada mangal dayi sang bang. ''Cyamaar'' pa tutaxa qridin ''undoing'' muwaya bay mnangal snadu ''Awrinpiko undokay'' koka ''Posuwan.''

=== '''Pnklan kari mpspu:''' ===
Bntasan mridil ''jiyi'' u uxay dungus kari Sediq kiya, kari kndadax icil kiya.

== Pnyahan pnatas(參考資料) ==
[[Snakun:Toda]]
* [http://www.cia.gov/ CIA]
* [http://www.mofa.gov.tw/default.html 外交部]
* [https://en.wikipedia.org/wiki/List_of_current_heads_of_state_and_government List of current heads of state and government]
* https://zh.wikipedia.org/wiki/%E5%B7%B4%E6%9E%97
