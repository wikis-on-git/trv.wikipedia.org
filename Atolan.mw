= Atolan（阿多瀾部落） =
Gaga mniq Hwareyseyn Jweysweysyang ka alang Atolan.

107 sapah ka kneegu na sapah, 292 hiyi ka kana knhbragan na hiyi. Tnpusu seejiq o mangal 85% niqan 247 hiyi sp, rahuq na uxay tnpusu seejiq o mangal 15% niqan  45 hiyi koia. 

Kana ka kleegan seejiq ga, Amis80%, Bunun1%, ni rahuq na o3%.

== Pusu nniqan alang(部落特色) ==
Alang Atolan o kika kndadax seasug Jopajayse .

== Nniqan alang(所在位置) ==
Nyusan Skanki nsgan Jweyswe(瑞穗) alang Fumin(富民).

== Gasuc nniqan(範圍) ==
Gaga mniq daya paru hakaw Fuyuan(富源) ni igi yayung Fuyuan(富源) hiya, mknganguc hunac alang Fumin(富民) bgurah ni smulan elug daya strngan Tay9siyen qmpahan hiya.  

== Tiri lnglingay(地理環境) ==
Breenux.

== Patas pkkla ciyawtung(交通資訊) ==
Mgrig rulu:

Taypey > Kwotawsanhaw > kwotawsanciya elug Taypey (pusu Sngken) > Wensanru > nyusan elug 106 > nyusan elug 109 > elug peyyi > kssiyaw silung Pinhay > elug Suhwa > elug Hwatungcungku > Hwa 83 > Hwa58 > elug Fumin > dhuq.      

== Sjiqan klgan nealang(部落所屬族群) ==
Seejiq Amis.

== Djiyun kari(使用語言) ==
Kari Amis ni Tlu.

== Snhiyun cungciyaw(信仰宗教) ==
Pnrhulan Joro ni Tyncuciyaw.

== Pnaah alang(部落由來) ==
Tmhangan dha <Cowutung> Ka alang Atolan, pnhangan mu o saw bi hangan kingal mdudul alang, snpruun bi kana seejiq alang ka hiya, kika qnuqu qnbahang ka Klmukan mniyah eseisil alang, kiya ni ida tmhangan dha Atolan ka seejiq Amis. Dungus bi Atolan o qdrux qnabil,mnltutan seuxal ni hntulan dha kmciyuk pnaah seejiq Bunun, kiya ni snluun ssiyaw sapah ka qnabil qdrux, tnhangan dha saw nii. Seejiq Bunun prngangan quri saw daya yayaung endaan Marankow（Valankau）: Mniq narac yayung Fuyuan hiya ga （mniq saw brah ayug klalay Fuyuan）niqan kingal ruwan rbuq lhngaw, niqan kingal hangan nniqan o tmhangan dha Valankau, rmngaw ka tnpusu seejiq Amis alang Fuyuan hiya ga, binaw psaan tunux buc seejiq ka Ivadan (Bunun) seuxal, bukuy nhtu dmphadur nsaan dha ppangan seuxal ka Bunun (pusu ppangan Amis breenux) siiga, kika msslian hini kana ka  tunux buc seejiq, kiya ni prngaw seejiq Amis, sun dha ppsani, naqih dxgal ka hiya, ida mniq hiya ka nniqan nii. 

== Pnyahan pnataas(參考資料) ==
* [http://www.ris.gov.tw/346 內政部戶政司全球資訊網]
* [http://www.apc.gov.tw/portal/docList.html?CID=812FFAB0BCD92D1A 原住民族委員會全球資訊網統計資料]
[[Snakun:Truku]]
