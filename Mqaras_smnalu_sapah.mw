== Mqaras smnalu sapah (建屋完工祭儀) ==
Keelgan seejiq Truku sbiyaw ga, qnhdaan smmalu sapah o kingal paru qrasan, brah na siida o tnsapah ga, psramal msinaw seepuun dha mimah, mlawa kana alang ni kmeaguh bukung. Asi ka phuqil kingal babuy, nii o kika “prngat” ksun. Asi ka mneudus aji mnhuqil. Rngat babuy nii ka ngalan pusu sqaras quri utux ni kana seejiq. nii o, （1）、 Kika nirih pspruq prjingan mqaras. （2）、Jiras niqan sapah nniqun da. （3）、Pnlawa na eiyah kana lutut ni dlupung mseupu mqaras. Babaw na hiya byakun ka babuy ni pllayan smiyus qnslan ka utux tmninun. Kiya o, saw nii sqsul kngkingal hangan snlaqan hiyi lbuun rnabaw ni saan pqsul lqlaq muhing dnamux quri uyung. Saw nii ka pnstutux rnengaw bukung ini pqbhangi sjiqun, “Mqaras nami sunan mgay su malu bi sapah ni niqan mu da wah! tai saw gxiyux mdhug ka sapah, ptasil ka dxgal ungat hiyihuya , empsgeegul tgblaiq hini ka lqlaqi, ungat empkrasa dhyaan o pstama nami sunan, brahaw su balay.” Hi na do mseupu mkan babuy ni mqaras mimah ni rmgrig . Saw nii ka uda sbiyaw.

== pnyahan kari ==
* 金清山. (2011). Wikipedia 維基百科 族語詞條試寫─原住民族語詞條 2011作品集. 教育部.
[[Snakun:Truku(太魯閣語)]]
