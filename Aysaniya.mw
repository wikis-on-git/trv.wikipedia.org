== Aysaniya (愛沙尼亞) ==
Aysaniya kongho-kwo (kari Aysaniya: Eesti Vabariik), klaali de asi daha kesi Aysaniya (kari Aysaniya: Eesti, hengak Aysaniya:  [ˈeːsti]), kingal alang ga Porotihay, tunux alang daha ma tgparu ba alang daha we Taring.

== Ri-su (歷史) ==
Seediq mneniq hini cbeyo cbeyo bale we, seediq Funran-Ukoar na Aysaniya-cujen. Betaq knkawas 1227, Aysaniya nii we wada kndudul meyah kmremux mangal Tanmay ma seediq Juarman ka Riwoniya-cisutwan(cisutwan dmoi yayu), kika meyah remux hini ka Citu-cyaw di. Kndalax ciida, sryuxan meyah qmlahang alang mbeyax Pe-ow ka Aysaniya, ckceka na we niqan Tanmay, Jweten, Poran, mhiti ba de wada krmuxan mgnal O-kwo di.

18 suci wada krmuxan mangal Orosu-sahwang-kwo, bobo su-ye ko-ming ka O-kwo de tu-ri di, hani hari prading ka tg2 pncbuwan bobo dheran nii we, wada krmuxan mangal Suren dungan. knkawas 1991, turi dungan ka Aysaniya.

Ngayan alang saya na Aysaniya (Eesti) nii we, pneeyah kari seediq Sukantinawe, esti kesun daha ka seediq ga meniq hhreyan hido Sukantinawe hii. Knkawas kong-yen 98, patis pntasan na Tasito ka “Juarmanniya-cu” we, ga mangal kingal kari ini hari pntena mesa “aestii” ka rrengo na Aysaniya. Seediq naq Aysaniya we, “Eesti” kesun daha ka alang daha, ngayan so nii we ini hrinas 19 suci.

Knkawas 2006 idas 9 ali 23, psaanak mndaha moda senci congtong, Tomasu‧Hongtoriko‧Iarwesu ka wada mangal.

== Ti-ri (地理) ==
Aysaniya nii we, ga meniq cenga tong-cing 21.5°betaq 28.1° ma, pe-we 57.3°betaq 59.5°, quri hhreyan hido Porotihay, knuglahang na we 45227km², spuun smepu knbrawan dheran na we 50m. Uka riyung cujan-cuyen, yoyeyen ma suhweyen ka kwang-can na, bbuyu ka 47% alang daha. 1400 ka rcilung na Aysaniya (biciq hari kana, tgparu na we rcilung Cuto, 3555km² ka knuglahang na), egu riyung ka so rcruco na, ayus rcilung dheran na we 3795km ka qndisan na, egu tngukun, cenga rcilung ma dheran tncyusan rcilung. Dheran tncyusan rcilung we maha ba 1500, daha ka curisung na(Sare-sung ma SIyo-sung); ini dehuk 100m ka knbrawan dheran na, bbaro na bale we 317m.

Karac so muuxun hari qqhuni paru waso; quyux na kingal knkawas we 600mm betaq 700mm, mhhuriq hari.

== Ceng-c(政治) ==
Tunux alang we congtong, knrima knkawas de yihwe ka psgao na, singcung-ciko we neko na, neko na we niqan kingal cong-ri ma, 14 pucang. Cumgyen neko na we, asi ka snrwaan yihwe ma, congtong ka pheyu.

Yihwe na Aysaniya (Riigikohus) we cwe-kaw rifa ciko, pntlibu 17 fa-kwan, cu-si na fa-kwan we congtong ka mege ngayan ma, yihwe ka pposa, betaq nhdeyan na muudus tloong tloongan na hiya.

== Sing-ceng  cyu-hwa (行政區劃) ==
Ga ptyusan 15 sen kana alang Aysaniya (ani naq hlidun “sung”; kari Aysaniya: maakond，egu de：maakonnad), so nii:
{| class="wikitable"
|+Ngayan laalang dnngusan na Aysaniya
|Ngayan 

名稱 
|Ngayan tnhlidan 

譯名 
|Kari tnhlidan Congkwo

中國駐愛使館網站譯名
|-
|''Harju maakond'' 或 ''Harjumaa''
|哈爾尤縣

Haaryo  sen
|哈留省
|-
|''Hiiu maakond'' 或 ''Hiiumaa''
|希烏縣

Siu  sen
|希尤省
|-
|''Ida-Viru maakond'' 或 ''Ida-Virumaa''
|東維魯縣

Tongweru sen
|依達－維魯省
|-
|''Järva maakond'' 或 ''Järvamaa''
|耶爾瓦縣

Yearwa  sen
|雅爾瓦省
|-
|''Jõgeva maakond'' 或 ''Jõgevamaa''
|約格瓦縣

Yekowa sen
|耶蓋瓦省
|-
|''Lääne maakond'' 或 ''Läänemaa''
|萊內縣

Rayne sen
|里亞內省
|-
|''Lääne-Viru maakond'' 或 ''Lääne-Virumaa''
|西維魯縣

Siweru sen
|里亞內－維魯省
|-
|''Pärnu maakond'' 或 ''Pärnumaa''
|派爾努縣

Payarnu sen
|帕爾努省
|-
|''Põlva maakond'' 或 ''Põlvamaa''
|珀爾瓦縣

Poarwa sen
|貝爾瓦省
|-
|''Rapla maakond'' 或 ''Raplamaa''
|拉普拉縣

Rapura sen
|拉普拉省
|-
|''Saare maakond'' 或 ''Saaremaa''
|薩雷縣

Sarey sen
|薩列省
|-
|''Tartu maakond'' 或 ''Tartumaa''
|塔爾圖縣 

Taartu  sen
|塔爾圖省
|-
|''Valga maakond'' 或 ''Valgamaa''
|瓦爾加縣

Waarcya  sen
|瓦爾加省
|-
|''Viljandi maakond'' 或 ''Viljandimaa''
|維爾揚迪縣

Wearyangti  sen
|維良地省
|-
|''Võru maakond'' 或 ''Võrumaa''
|沃魯縣

Owru sen
|維魯省
|}

== Cing-ci (經濟) ==
Ga na ngalan kaw-sozu kwocya Aysaniya nii ka suce-inghang. Ado ini beyo mrana ka cingci na, kika “rkelic Porotihay” ka Aysaniya nii kesun daha. Knkawas 1929, snmalu kingal hbangan msdehu ka korang Aysaniya. Hbangan nii we, cong-yang ing-hang na Aysaniya ka pgpaha. Bbrigan naq quri hiya ma si-Ow ka hbangan nii ma, Tokwo daka Ingkwo.

Knkawas 1999, smterung kndalax turi de, mgnetun cingci weci uxe daha nntenan ka Aysaniya nii, bale ba we ririh so dndilan cingzong weci na Orosu ka knkawas 1998 idas 8. Knkawas 1999 idas 9 ka mosa tuumal suce mawyi-cucu ka Aysaniya. Ga na suyo-hwa ka nunyen kong-ing, tensing, tetaw dnii kwoing-suye ka Aysaniya. Knkawas 2004 idas 5 ali 1 we, mosa tuumal Ow-mong ka Aysaniya. Ga mtrepiq ba ka cingci na Aysaniya ka saya, malu bale kana ka cusin-koci na. eguw ba ka kongsu na Funran we, wada na psaun Aysaniya ka ingyun pumun na, pcikun cingci facan.

=== Pnyahan (資源) ===
Tenjan cuyen na Aysaniya we, niqan ypyeyen ma suhwesu ma, bbuyu ga mubung 47% knuglahang dheran na(dehuk knkawas 1017 dige, wada mrana betaq 51% di). Aysaniya nii we, eguw ba toring-kwang, ricing-yo ma hwakang-yen na duri, uxe gino yoye-yen ma suhwe-su. Hndure nii de, ado cmucac ka Nawaar tencang na di, netun ini pryuxi smmalu knkawas 2013 de, lebun ma laxun daha dhenu, kika gad aha prngagan ba msalu kingal hoten-cang ka ngngalun daha nung-yen.

== Jen-ko (Hei seediq) ma congcyaw (人口與宗教) ==
Sqita snpegan hei seediq ga wangcan we, betaq knkawas 2020 idas 3 ali 5 di ge, 1,291,232 hei kana seediq na Aysaniya. Wada meeli tikuh daka snpegan na cunghu Aysaniya, ga ini meelih ka hei seediq na Aysaniya, 60.3 wan ka rseno, maha 46.4%, mqedil we 68.8 wan, maha 53.6%. Aysaniya-cu we 68.7%, Orosu we 24.8%, duma mingcu we 4.9%, ini klai alang na we 1.5%. Sqita knkawas daha de, psseengun tgtexal smepu di we, laqi (rabu betaq 14 knkawas) we, peeyah 18% meelih betaq 15%, seediq rudan hmrinas 65 knkawas na we, peeyah 15% mrana betaq 18%, seediq mkela qmeepah(15-65歲) we mntena naq, maha 67%. Ali snpegan nii we, kndalax knkawas 2011 idas 12 ali 31 betaq kndalax knkawas 2012 idas 12 ali 31. 

Kari pqlahang na Aysaniya nii we kari Aysaniya, paru ba pnugluban na daka kari kari Funran. Ddooyan daha ka kari Orosu duri. Meniq alang pngerah paru hari Aysaniya hii de, eguw bale ka mkla eygo. Mkela mrengo kari Aysaniya ka seediq Orosu duri, kndalax knkawas 2007 di ge, ga prana ttgesa kari Aysaniya ka sapah pyasan kari Orosu. Dooyun daha klaali ka kari Tokwo duri. 

Ini riyung ptbeyax ka snhiyan na seediq Aysaniya, ini dehuk teru pnsnakan kingal ka seediq niqan snhiyan, snhei Citusincyaw-Rutocong ka kana hari seediq daha, seediq Orosu we snhei Cung-cyawhwe. Niqan nanaq ka ga snhei Pay’u-cyaw pnsltudan cbeyo cbeyo riyung duri. 

== Ttgsa(教育) ==
Spegun de, yaani maha peeyah 13 suci ma 14 suci ka niqan cungkwe cyawyi ka Aysaniya nii, pheyu tgkinal Syotaw-yen ma Cyaw-tang se-syaw ciida de, patis tgkingal ttgesa laqi muuyas we, samalu daha knkawas 1575. Tase daha cmucac riyung ka mnugaya ba pnhyegan we Taartu tase, pnhyegan na Jweten kowang Kusutahu-arsu‧Atawhu ka knkawas 1632. Knkawas 1919, mnugaya dmoi kari Aysaniya tmgesa ttgsaun tase. 

Quri so cyawyi saya na Aysaniya we, niqan putong, cuye ma yeyi-ayhaw. Cyawyi cutu daha we sepac tnunan: secen-cyawyi, cicu-cyawyi, congtung-cyawyi ma kawtung-cyawyi. Ga pheyu lmlamu ba sesyaw-wangru ma ddayo na cyawyi-ciko. Ctawyi-tisi na Aysaniya nii we, niqan kwori, suri, kongri ma suri-ciko. Saya we 589 kana sapah na ppyasan. 

Speeyah ta kwoci sesung nungri pingku cihwa we, tgbaro ba ka knkela na congse-sung Aysaniya nii meniq sece: knkawas 2012, tiyici daha we tg13 ka knmalu na, mnkala cingci hoco facan-cucu knmalu na. Kiya duri we, maha 89% ka seediq daha 25 knkawas dehuk 64 knkawas we mnuuyas kaw-cong, so nii dige paru riyung snpegan na meniq kongye-hwa suce. 

Kaw-tung cyawyi na Aysaniya nii we, teru pnsgao na: sesu, sosu ma posu yen-cyo. So duma cwan-ye(cicu-yise yencyo, soyi, yawse, yayi, cencu-kongcusu ma kotang cyawsu kocung) na we, sesu daka sosu we pspuun na. Konhri tase na Aysaniya we, rmabang niqan cucu-ceng. So ka tmratuc sesu-sungho, smmalu bgurah ttgsaan, ppaha ngngalan pnsseeung patis, pooda pila knspegan, pheyu mdudul sapah pyasan ma, kana so dnuoyan na spsapah pyasan. Sapah pyasan paru pnhyegan cunghu Aysaniya nii we, Tatuar-tase, Taring-tase, Aysaniya sungming-kose tase(Estonian University of Life Sciences) ma, Aysaniya yisu-tase(Estonian Academy of Arts); tase ka tgparu pnhyegan naq we, Aysaniya sang-seyen(Estonian Business School). 

=== '''Kawteng sesyaw (高等學校)''' ===

== Way-cyaw (外交) ==

=== Pnugluban na daka Conghwa-mingkwo (與中華民國的關係) ===

=== Pnugluban na daka Conghwa-jenming konghokwo (與中華人民共和國的關係) ===
