Tmgjiyal mrata Nihung (抗日戰爭) 

Paah 1914 hngkawas 6 idas bitaq 8 idas 23 jiyax kmrmux mtgjiyal dxgal Truku mkBaraw, niqan 4 tgjiyan paru bi tnjiyalan dha, kiya o 

== Tmjiyal dxgal Skahing 沙卡亨之役 ==
1914 hngkawas,6 idas,6-8 jiyax Mtgjiyal dxgal Skahing, mdudul na o Sibal Watan bukung Skahing. mseupu embbiyax Btulan, Mhiyang, Bsawan, ni Quluh pais 20-30 hiyi mstrung mkan mrata Nihung.

== Tmgjiyal Slagu qhuni 溪老卡候尼之役 ==
1914 hngkawas,6 idas, 2-13jiyax mtgjiyal alang Slagu qhuni, mdudul na o Wacih Habik bukung Slagu qhuni, mseupu embbiyaxTpuqu dnudul Watan Lawa ni dalih alang hiya ka embbiyax o 60-70 hiyi mstrung mkan mrata Nihung.

== Tmgjiyal Dxgal Btunux 巴托諾夫之役 ==
1914 hngkawas, 6 idas,13-14 jiyax mtgjiyal alang Btunux, mdudul na o 2 mswayi Lowsing ni Umin ni embbiyax dalih alang hiya.

==Tmgjiyal dxgal Tnqian 桐給楊之役 (Siyat Teymu 所領導的決戰戰役) ==

1914 hngkawas, 6 idas,14-24 jiyax mtgjiyal alang Tnqian, mudul na o Siyat Teymu bukung Tbula,tmgjiyal dxgal Tnqian nii o paru bi tngjyalan mrata Nihung ni nhdaan bi tmgjiyal mrata Nihung.

1914 hngkawas,6 idas,14 jiyax babaw wada ngalan ka alang  Btunux do embrinah ka embbiyax dhuq alang Dowras miyah teumal mseupu embbiyax ga ddulun Siyat Teymu bukung Tbula, duma o pnaah alang Tbula, alang Btunux, alang Dowras ni alang Tpdu 5 alang nii ka embbiyax miyah teumal o spuun kana o 400 hiyi, smtrung tmgjiyal 6,500 hiyi mrata Nihung.

19 jiyax wada mangal alang Dowras ka mrata Nihung, mmiyah kmrmux ALANG Tpdu ka mrta Nihung do powsa kari ka Siyat Teymu smtrung mkan pnlealay miyah ka mrata Nihung ga wada dha gliqun kana.saw nii wada dha stgiyal pbrinah ka mrata Nihung, saw saman 20 jiyax miyah kmrmux duri ka mrata Nihung, wada dha mnpusal stgiyal ka mrata Nihung, saw nii mk4 jiyax bitaq mk5 jiyax paru bi tnjyalan dha ka siida.yaasa wada dha bitaq bi qhduun dmuuy ka kana bali puniq do hmici malax puniq ni wada mkkbuyu quriq kana ka dhiya. Saw nkari rudan ka bhangan o hmut htngayan bqrus mnhuqiln kana ka dxgal tnjyalan dha Tnqian.

== pnyahan kari ==
資料來源: 廖守臣 泰雅族 東賽德克群的部落遷徙與分布1977.
[[Snakun:Truku(太魯閣語)]]

